༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W8LS18958
n/a
ImageGroup:
ISBN:
18LS18960
n/a
193 19940 —
LCCN:
Title:
དཔལ་དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན་རིགས་ལྡན་དགྱེས་པའི་འཛུམ་ཟེར་
ཞེས་བྱ་བ་བཞུགས་སོ། ཇོ་ནང་ཨེ་ཝཾ་ཤེས་རིག་དཔེ་ཚོགས། 12
dpal dus kyi 'khor lo'i phyi nang gzhan gsum gyi bsdus don rigs ldan dgyes
pa'i 'dzum zer zhes bya ba bzhugs so/jo nang e waM shes rig dpe tshogs/
12
Author:
to-be-supplied
to-be-supplied
n/a
Descriptor:
Original Publication:
Place:
Publisher:
Date:
n/a
n/a
Volume:
Total Volumes:
TBRC Pages:
n/a
Introductory Pages:
Text Pages:
n/a
Scanning Information:
Scanned at Tibetan Buddhist Resource Center, 1430 Massachusetts Ave, 5th Floor
Cambridge, MA 02138.



ཇོ་ནང་ཨེ་ཝཾ་ ཤེས་རིག་
ཚོགས།
Publication Series
Jonang Ewang Wisdom
觉臺尼旺智慧文集
ངང་ལས་ཀྱི་འཁོང་ – །དོ། / ད་
བསྡུས་དོན་རགས ན ༡༥ ༦་
་འཛུམ་ཟེར་ཞེས་བྱང་
བཞུགས་སོ།
མཁན་ཀུན་དགའ་དཔལ་ན་བྱམས་པར། །



༄༅། །དཔལ་དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་
བསྡུས་དོན་རིགས་ལྡན་དགྱེས་པའི་
འཛུམ་ཟེར་ཞེས་བྱ་བ་
བཞུགས་སོ། །
མཁན་ཀུན་དགའ་དཔལ་ལྡན་རྒྱ་མཚོས་བརྩམས།
n མི་རིགས་དཔེ་སྐྲུན་ཁང་།
[24



མཁན་ཀུན་དགའ་དཔལ་ལྡན་རྒྱ་མཚོ།



འབྲོག་དགེ་དགོན་ཚེས་ཁ་བསམ་འགྲུབ་གླིང་།



作者介绍:
大堪布美喀法尔登嘉措 1964年获历龙年生于響域高速安多地
区卑格寺院附近的农家,父亲叫陀来,母亲叫巴。从小家,经过
学校学习汉语,直到初中毕业。同时也学到了藏文语法和各种等院党
瑞的各种仪轨,并且当时在学校时要学习各方面的文化,和灾
生并考的就不放弃的精神,精进学习每一门功课和每一门学科,在学
校考试成绩名列前茅。
后来她了悟到人身难得,死亡无常,果不感,轮回苦,对世
周的一切生起曲之心,皈依三宝学习佛法才是人生当中不可缺少的
珍宝,为此之故,在大善知识卡喇嘛更院求增的民下接受了沙
弥戒、比丘戒费统國戒;并在金刚上师更喀吐齒步仁波切闭关三
车停到了时轮金刚六文琦加;在微信上师有数年间接受了各种灌顶和
密续传承,成为戒律清净,传承感满的高僧大德。
堪布仁波切依然没有续候更慘的脚步,其次前往查理寺的大格
画软泽仁波切、大格密兰达等善知识,对后数年團患了《索论》、《地
進论》、《因明学》、《般若论》、《入菩萨行论》等;后来又前往



格尔萨寺大格堪布唐克、和大格雷罗尔许仁波切等射,思了《体
舍论》、《律藏》、《中观论》等数论;后再次为了弘扬觉囊派他空
见的理论,射接壤婦求墙寺院的大智达喇嘛阿旺罗慕狱里村,村店
数年精心思了,《黃论》、《般若》、《中观》、尤其是,党囊葛
布巴的中观他空见了义海论》、和文殊菩萨的化身喇嘛措鬼嘉措的《中
观他空见》、友分析《中观他空见》论费等,以及时轮金刚《六支瑜伽》
广论。这样蓮过没有分别教派界限的、思、修图满,成为了名不虚
传的大堪布。
除此之外,在現有情前述其次进修了《声明论》、《诗辞学》、
《天文历算学》、《声律学》等闻、思、修圆满。
现任来移寺院金刚上师和堪布,堪布仁波切目前的著作共有十
本。分别为:
第一本:《摄张学注解,共354 页
第三本:《长寿因明宝英论》共300 页
三本:《般若经差解》共320 我
第四本:《中观他空见》共360 页:
第五本:《律经起缘概论》共300 页:
第六本:《佛教擇经概论》共320 页;
第七本:《药事纵论》上集共320 页:
第八本:《诗表纵论》下集共320 页;
第九本:《金刚上师更嘴吐吉平传记》共300 页:



第十本:《英赴阿联燕城里传记》共300 黄;
第十本:《鞋类金刚上师阿旺云些恭波传记》共320 页:
第十三本:《宫样时轮金刚内外别简介——某种王之妾》共319 页。
总共有十二本。
另外,堪布仁波切在地表派的狠毒增大被有修到了昆密经费,和
各种栽珠和口味,以及各教派的高僧大德
、思、修佛法的步程在
较难不再一一介绍,起而舊文,堪仁波切的修行理念就是通、思、
慘不分教派,共同著淡释迦牟尼佛教導的解說之建。目前在其格寺佛
院一年四奖广转法轮,给无数个学性讲授了藏语语法、各教派的表现、
地道明細论、量论、图明奖、般若庄严论、戒攤椒本经、聊究國綠素、
中观论、中观他空见,以及參军惨状塞的各种灌顶、和开趋向极乐
世界的新愿法会、同时也明细拼接连生被朱世界需要具备四种条件和
修法賽弘扬丁舞基尼佛的教法,尤其要大力弘扬和著作邦写览表派
的救法和论点。时也接受了不周教派的一些寺院地邀请,堪布也
要尽量如他们的愿望。应中国藏语系高级佛学院地邀塘,前往北京
藏语系高级佛学院,出席并作为几次览表張辦经五部大论的宝秀堪布
「京布 持也
宝”。但是,培衡仁波切的戲、佳、行为保持番號增人的行为,保持
历代上师们的不独特的修行精神,不注重世间八法警一些行为。
从来不排斥表情大浪的所有行为,一切尽在恭敬平安相学习,而且
一切努力去做佛经讲的:“猪恶莫作,众善奉行,自淨起意,是诸佛
敷。”的要义。在这里我和草格寺院的全体K新愿,更将活佛阿格



旺麥仁波切、堪布仁波切更曉华尔登嘉措当差的一切感增大燒们长
久佳世,常转法轮:同时我们也感谢您们对我们的教育、关爱、培育,
我们用我们自己的闻、思、修来报答您们的观读。最后机滤性兼和平,
團泰安宁,所有众生离苦得乐早证菩据!
草格本多布(玉狮;更嘴贝森的第六世转世活佛,車格家丹嘉措
或車格更噶丹能周盛荣格更喷雾软仁找常伯茲央金智悲果本在北京
阳历2012年2月28日:农历去年二月初七:藏历水龙年墓宿月(神
变身)和六因满完成。值此有華賓机会谢版堪布仁波切更埃尔登嘉
措的全兼之时,我这个机会簡草写了堪布仁波切的传记,如大海一般
中取出一滴水,用凡夫的语言无法表达。但此次由各种原因只写出一
滴水一样的簡介分享给周慘们作类考。谢谢!



ཐོག་མའི་གླེང་བསླངས་པའི་སྙན་སྒྲོན།
གངས་ཅན་ཆོས་ལྡན་ཞིང་གི་ཆར་གཏོགས་རྔ་ལྗོངས་གཡང་གི་ར་བར་
བོད་ཤིང་འབྲུག་སྟེ་སྤྱི་ལོ་༡༩༦༤ལོར་མངལ་སྐྱེས་ཁམས་དྲུག་ལྡན་པའི་ཚེ་
ལུས་གཅིག་ལ་འཚང་རྒྱུ་རུང་གི་རྟེན་བཟང་ཁྱད་པར་བ་ཞིག་རུས་སྦལ་ལོང་
བའི་མགྲིན་པ་རྒྱ་མཚོའི་ཁར་གཡེངས་པའི་གཉའ་ཤིང་གི་བུ་གར་ཆུད་པའི་
དཔེ་བཞིན་དུ་སྟབས་ལེགས་སྟེས་དབང་གིས་རྙེད་རྒྱུ་བྱུང་། དེ་ནས་རྫིང་
གི་པད་མ་བཞིན་བསྐྱེད་བསྲིངས་ཏེ་ཆེར་སྐྱེས་པ་ན་བཀའ་དྲིན་འཁོར་ཐབས་
དཀའ་བའི་བཤེས་གཉེན་དུ་མས་རྗེས་སུ་བཟུང་ནའང་ནང་རྐྱེན་ལྷན་སྐྱེས་
དང་སྦྱངས་སྟོབས་ཀྱི་བློ་གྲོས་དམན། དོན་གཉེར་དང་སྦྱངས་བརྩོན་གྱི་འབད་
པ་ཞན་པས་ལྟ་རྒྱུ་དང་ཐོས་རྒྱས་བསགས་པའི་ཡོན་ཏན་གྱི་ནོར་བུ་ཉིན་མོའི་
སྐར་མའི་རྗེས་སུ་འགྲོ་བས་བདག་འདྲའི་ངག་ལས་ཐོན་པའི་རྩོམ་ཡིག་གང་
ལའང་མཁས་པས་དཔྱད་རིན་ཡོད་པའི་རེ་བ་ཤིན་ཏུ་ཕྲ་བ་སྨོས་མ་དགོས།
འོན་ཀྱང་སྐྱབས་མགོན་མཆོག་སྤྲུལ་རིན་པོ་ཆེ་འབྲོག་དགེ་ཆོས་རྗེ་ཀུན་དགའ་
ཡོན་ཏན་ལྷུན་འགྲུབ་དཔལ་བཟང་བོས་བདག་གི་ངག་རྩོམ་ཕྱོགས་བསྡུས་
འཕྲུལ་པར་དུ་འདེབས་པའི་ཞལ་བཞེས་ཡིད་འཕྲོག་པ་གནང་བ་ལ་བརྟེན།
ད་སྔ་བརྩམས་ཟིན་གྱི་རིགས་ལས་ཐོག་མར་ཚད་མ་དང་ཕར་ཕྱིན་གྱི་སྐོར།
དེ་ནས་དབུ་མ་དང་འདུལ་བའི་སྐོར། དེ་ནས་སྔགས་དང་རྣམ་ཐར་ལོ་རྒྱུས་
ཀྱི་སྐོར་བཅས་ཕྱོགས་བསྡེབས་སུ་འཕྲུལ་པར་དུ་འགོད་རྩིས་ཀྱི་འཆར་གཞི་
བཏིངས་པའི་ཁུལ་ཡིན་ནོ། །ཨེ་ཝཾ་ཤེས་རིག་དཔེ་ཚོགས་ཞེས་མིང་བཏགས་
པའི་བདག་གི་ངག་རྩོམ་འདི་ཉིད་འཕྲུལ་པར་དུ་འདེབས་པའི་ཕྱོགས་ལ་རང་



སློབ་འཇམ་དབྱངས་ཀུན་དགས་ཁུར་གཙོ་བོར་བླངས་ཏེ་རྩིས་འཕྲུལ་དུ་ཡིག་
བསྟར་བྱེད་པ་མ་ཟད་རང་སློབ་སྐལ་བཟང་རྒྱ་མཚོས་ཀྱང་གློག་ཀླད་དུ་ཡི་
གེ་འཇུག་པའི་མཐུན་རྐྱེན་གང་དགོས་སྦྱར་ཞིང་། འབྲོག་དགེ་བསམ་འགྲུབ་
གླིང་ངེས་དོན་དགའ་བའི་ཚལ་གྱི་དུས་འཁོར་སློབ་གླིང་གི་སློབ་རིགས་པ་རྣམས་
ཀྱིས་པར་གྱི་ཞུས་དག་ཐེངས་འགའ་བྱས་ཀྱང་དཔེ་སྒྲིག་གི་ཉམས་མྱོང་ཞན་
སྟབས་འདི་ལ་མ་འདང་བའི་ཆ་དང་ཉེས་སྐྱོན་མང་བོ་ཞིག་ཤོར་ཡོད་པ་གདོན་
མི་ཟ་བས་རྒྱ་ཆེའི་ཀློག་པ་བོ་རྣམས་ལ་དགོངས་དག་ལྷག་བསམ་རྣམ་པར་
དག་པའི་ཀུན་སློང་གིས་གུས་པའི་ཉམས་དང་བཅས་ཞུའོ། །སྤྱིར་རང་ཉིད་
ཆོས་སྒྲུབ་པའི་མཐུན་རྐྱེན་ཕྲན་བུ་རེ་འཛོམས་ས་གང་ཡོད་དུ་འཁྱམས་ཏེ།
མཐོན་པོའི་ངོ་མི་འཚོ། དམའ་མོ་དབང་དུ་མི་སྡུད། ཕྱུག་པོར་ངོ་སྐྱིད་
མི་བྱེད་པ། འཆི་ཆོས་ཅི་ལྕོགས་རེ་སྒྲུབ་ནས་འདུག་པ་ལ་སྙིང་ནས་རེ་སྨོན་
ཆེ་ཡང་འདུ་འཛི་ཡོ་ལང་གིས་དུས་འདའ་བས་རང་གི་བསམ་དོན་ཇི་བཞིན་
པའི་ཐོག་ཏུ་མ་ཁེལ་ནའང་སྔོན་རང་ལོ་ཉེར་དགུ་ནས་བཟུང་ད་བར་དུ་རྗེ་བླ་
མ་རྣམས་ཀྱི་བཀའ་བཞིན་སློབ་བུ་རྣམས་ལ་གཞུང་པོད་མང་བོ་འཆད་ཁུལ་
བྱས་པའི་ཞར་ལ་བླ་མ་གོང་མའི་གསུངས་གཞིར་བྱས། བཤེས་གཉེན་མཁས་
པའི་ཞལ་ལུང་དྲི་མ་མེད་པས་ཟུར་བརྒྱན། རང་ཉིད་ཀྱི་དཔྱད་པ་ཕྲ་མོ་རེས་
གསོས་བཏབས་ཏེ། བྲི་ཁུལ་བྱས་པའི་ངག་རྩོམ་འདི་དག་ལ་ལུང་རིགས་
དང་འགལ་བའི་ངག་འཆལ་ལམ་ཁུངས་མེད་རང་དྲན་གྱི་ལབ་བརྡོལ་ཅི་བྱུང་
བ་རྣམས་གཟུར་གནས་མཁས་པའི་སྤྱན་སྔར་བཤགས་ཤིང་ལེགས་ཆ་ཅུང་
ཟད་མཆིས་ན་འཛམ་གླིང་འཚེ་མེད་ཞི་བདེས་ཁྱབ་པའི་རྒྱུར་གྱུར་ཅིག་ཅེས་
རྩོམ་པ་བོས་སྤྱི་ལོ་༢༠༡༡ལོའི་ཟླ་༦པའི་ཚེས་༨ ལ་གུས་པས་བྲིས།



དཀར་
ཆག
བ....， (
）
(24）
............... (29)
རྩོམ་པ་བོའི་བྱུང་བ་དང་འབྲེལ་ཏེ་གླེང་བསླང་ག...
༄༅། །དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན་རིགས་
ལྡན་དགྱེས་པའི་འཛུམ་ཟེར།
.......... （11)
དུས་འཁོར་གྱི་བྱུང་ཚུལ་དང་འབྲེལ་ཏེ་རྒྱུད་ཀྱི་བཤད་སྒྲུབ་ཀྱི་འཕེལ་རིམ་བཤད་པ།……...…......(14)
དུས་ཀྱི་འཁོར་ལོའི་ཕྱི་ནང་གཞན་གསུམ་སྤྱིར་བཤད་པ།
...............
དང་ག ཕྱི་དུས་ཀྱི་འཁོར་ལོ་བཤད་པ།…………….….…..…....
.............（24)
༡ སྣོད་ཀྱི་འཇིག་རྟེན་བཤད་པ།...
༢ མངོན་པ་ནས་བཤད་པའི་འཇིག་རྟེན་དུ་ས་འཁོར་དང་མི་མཐུན་པས་དུས་འཁོར་
རྒྱུད་རྣམ་དག་ཡིན་མིན་གྱི་ཚུལ་ལ་དཔྱད་པ།..…….….........
༣ རིག་རལ་གྱིས་དུས་འཁོར་ལ་ལྟ་ཚུལ་ལ་དཔྱད་པ...
............. （31）
༤ རེད་མདའ་བས་རྩ་བའི་རྒྱུད་ལ་ཨེ་ཙི་མེད་པའི་ལྟ་ཚུལ་ལ་དཔྱད་པ།.…........….…. •............（33)
༥ འཇིག་རྟེན་གྱི་ཚད་དབྱིབས་མི་འདྲ་བ་མང་དུ་བཤད་པས་གཅིག་ལ་ཞེན་ན་ས་གཞན་
འདོར་དགོས་མིན་ལ་དཔྱད་པ།…......…...…..
...... ........（34)
༦ དུས་འཁོར་གཞུང་ནས་བཤད་པ་དངོས་ཡོད་གནས་ཚུལ་དང་མཐུན་ཚུལ་
ལདཔྱད་པ།..........….....
................(40)
གཉིས་པ། ནང་དུས་ཀྱི་འཁོར་ལོ་བཤད་པ། ་་
................. (43)
༡ གནས་པ་རྩ་བཤད་ག...
.……....…........（43）
༢ གཡོ་བ་རླུང་བཤད་པ།..........
.........…...... (46)
༣ བཀོད་པ་ཐིག་ལེ་བཤད་པ།....
(47)
གསུམ་ག གཞན་དུས་ཀྱི་འཁོར་ལོ་བཤད་པ།.............…...
（48)
དང་། སེམས་རྒྱུད་ལ་ཡེ་ཤེས་སྐྱེ་རུང་དུ་བྱེད་པའི་དབང་བཤད་པ།….......
༡ དབང་གི་ངོ་བོ་བཤད་པ།.……...…..…..
༢ དབང་བཞི་སོ་སོའི་ངོ་བོ་བཤད་པ།.…..
...........
.................(48)
ཟབ བབ་བབབ ཟ•བ བ༠•49）
（49)



བ........(50)
（62）
བ…….....63)
........ (64)
.......……........
བ... （68）
•༠༠ བ... （76)
.........བབ•(79)
༣ དབང་བཞི་ཐོབ་པའི་ཆ་རྐྱེན་གཙོ་བོ་བཤད་པ།……………..
༤ དཔལ་དུ་ས་ཀྱི་འཁོར་ལོའི་བྱིས་པ་ལྟར་འཇུག་པའི་དབང་བདུན་པཤད་པ།...............…......(53）
༥ གོང་མ་ཀུན་རྫོབ་འཇིག་རྟེན་པའི་དབང་བཞི་བཤད་པ།........... ............…...（60）
༦ གོང་ཆེན་དོན་ད་མ་འཇིག་རྟེན་ལས་འདས་པའི་དབང་བཞི་བཤད་པ།.…….…..……....…..…....….….
༧ རྡོ་རྗེ་སློབ་དཔོན་ཆེན་པོའི་དབང་བཤད་པ།.………….…………..
གཉིས་པ། ལམ་བསྐྱེད་རྫོགས་སོགས་གཞན་དུས་འཁོར་ལ་སྦྱར་ཚུལ་བཤད་པ།.……..........….........
༡ དུས་ཀྱི་འཁོར་ལོའི་མཚན་དོན་ལ་དཔྱད་པ།…............…...
༢ མི་འགྱུར་བའི་བདེ་བའི་ཡེ་ཤེས་ཐོག་མར་ཐོབ་མཚམས་བཤད་པ།…..…........….............（74）
༣ མི་འགྱུར་བའི་བདེ་བའི་དོན་ལས་འཕྲོས་ཏེ། ཕུང་བོ་རྣམ་དཔྱད་སྟོང་བ་ཉིད། །ཅེས་པའི་
ལུང་དོན་ལ་རྗེ་ཙོང་ཁབ་དང་ཆོས་རྗེ་དོལ་པོ་བའི་བཞེད་ཚུལ་ལ་དཔྱད་པ།.…….....
༤ འུ་ཚུགས་ཀྱིས་ལུང་ཙམ་གྱི་སྒྲའི་ཟིནལ་མི་འཐམ་པར་ལུང་དོན་རིགས་ལམ་ནས་དཔྱད་
པའི་དག་མཐར་གཏུག་དགོས་ཚུལ་ལ་དཔྱད་པ། ........
༥ ཞུ་བདེ་འགྱུར་མེད་དང་མཆོག་མི་འགྱུར་བའི་བདེ་བ་གཉིས་ཀྱི་ཁྱད་པར་བཤད་པ།……….....
༦ དུས་ཀྱི་འཁོར་ལོའི་རྒྱུད་འདི་ལ་མ་གང་གི་རྒྱུད་ཡིན་ཚུལ་བཤད་པ།.........….…... ................（8）
༧ དུས་ཀྱི་འཁོར་ལོའི་རྒྱུད་འདི་རྒྱུད་ཀྱི་རྒྱལ་བོ་ཉིད་དུ་གྲུབ་ཚུལ་བཤད་པ།.…..…..…....
༄༅། །མངོན་པའི་དྲིས་ལན་རྩོམ་འཕྲོ་བཞུགས།.…........
དྲི་བ་དང་བོ། གང་ཞིག་ཀུན་ལ་མུན་པ་གཏན་བཅོམ་ཞིང་། །ཞེས་པ་ནས། འདི་ཡི་གནས་
་ཡིན་པས་ཚོས་མངོན་མཛོད། །ཅེས་པའི་བར་གྱིས་ཕུན་སུམ་ཚོགས་པ་གསུམ་
གྱི་སྒོ་ནས་བསྟོད་ཕྱག་མཛད་ཚུལ་སོགས།.….............
དྲི་བ་གཉིས་པ། དེ་བས་དེ་ཕྱིར་འདི་ནི་སྟོན་པས་གསུངས་སོ་ལོ། །ཞེས་པས་མ་རངས་པ་
སྨོས་ཡུལ་གང................…....
དྲི་བ་གསུམ་པ། ཟག་བཅས་ཟག་པ་མེད་ཆོས་རྣམས། །ཞེས་སོགས་ཀྱི་སྐབས་ནས་བསྟན་
པའི་ཟག་བཅས་ཟག་མེད་སོ་སོའི་མཚན་ཉིད་དང་། འགོག་པ་གཉིས་
ཀྱི་ཐོབ་གཞི་ལ་ཡིན་མིན་གྱི་ཆུ་བཞི་ཇི་ལྟར་འཇོག ....
བ ... བབ བ•བ ... (85）
...... (
0)
བཟ• •
(7)
--(97)
(114)
------- (12)



(229)
-.…............-བ ཐ-
༄༅། །ཆོས་རྗེདོལཔོ་བའི་རྣམ་ཐར་རགས་བསྡུས་བྱིན་རླབས་ཆར་བར་
འབེབས་པའིན་ཕུང་།.....
........ (131)
༄༅། ཆོས་རྗེ་ཀུན་མཁྱེན་པའི་རྣམ་ཐར་ཁ་བསྐངས་དད་པའི་གཏེར་མཛོད། ....….............（161）
༄༅། །ངག་དབང་རིན་ཆེན་རྩོན་འགྲུས་ཀྱི་རྣམ་ཐར་དགེ་ལེགས་
འོད་སྣང་ཞེས་བྱ་བཞུགས་
......….... (197）
（གསུང་འཕྲིན་ལི་ཤིའི་གུར་ཁང་།》
འབྲོག་དགེ་སྤྲུལ་ཡོན་ཏན་ལྷུན་འགྲུབ་ལ་ཕུལ་བའི་འཕྲིན་ཡིག།..
དགེ་བཤེས་དངོས་སྒྲུབ་དཔལ་ལ་ཕུལ་བའི་འཕྲིན་ཡིག
(231)
གང་བསམ་ལྷུན་གྲུབ་ལ་ཕུལ་བའི་འཕྲིན་ཡིག...
.....（237)
ཁོང་གི་སློབ་བུ་མཁན་ཤེས་རབ་བསྟན་འཛིན་ལ་ཕུལ་བའི་འཕྲིན་ཡིག
..........(238）
མཁན་ཚོས་པེ་ལ་ཕུལ་བའི་འཕྲིན་ཡིག ...........…....
..….…...........（241）
ཁོང་གི་ཆོས་གྲོགས་ཤེར་རྒྱམ་ལ་ཕུལ་བའི་འཕྲིན་ཡིག
................(242)
ཐུན་གོ་ལ་ཕུལ་བའི་འཕྲིན་ཡིག་
དབྱིངས་རིག་ལ་ཕུལ་བའི་འཕྲིན་ཡིག
.....བབ་བབ... (243)
འཇམ་དབྱངས་བསྟན་པ་ལ་ཕུལ་བའི་འཕྲིན་ཡིག ……………..
བ........བ་བ• (244）
གཅུང་འཇམ་དབྱངས་རྒྱ་མཚོ་ལ་ཕུལ་བའི་འཕྲིན་ཡིག།..
(244）
སློབ་བུ་ཆོས་བཟང་ལ་ཕུལ་བའི་འཕྲིན་ཡིག .....
（ཐོར་བུ་ཕྱོགས་བསྡུས་དད་པའི་འཇུག་ངོགས།）
རྗེ་ཀུན་སྤངས་པ་ན་ས་རྒྱལ་ཚབ་རིན་ཆེན་རྒྱ་མཚོའི་བར་གྱི་བྱིན་
རླབས་དོན་གྱི་བརྒྱུད་ཚུལ།…...་
རྒྱུད་སྡེའི་ཆོས་སྐོར་བརྒྱུད་ཚུལ་་་་་་
............(250)
འཇམ་དབྱངས་མཁྱེན་རབ་རྒྱ་མཚོའི་རྣམ་ཐར་མདོར་བསྡུས།……..........
རང་རྣམ་རྩོམ་འཕྲོ།-
ལྷ་བདེ་གཤེགས་མའི་དོན་འགྲེལ་རྟོགས་ལྡན་དགྱེས་པའི་གླུ་དབྱངས།.…….....
•་བ• ••......................
བ.........(242)
(245）
（247）
(251)
(255)
•བབས
(157)
ས་



བ བབ་
(259)
..........(260）
• (264)
.....…........... (265）
(265)
...............….(267）
............(268)
བ་བ• {271）
..(275)
.................. (277）
བདེ་བ་ཆེན་པོའི་ཡེ་ཤེས་ཀྱི་བཤད་པ་ཀུན་དའི་དགའ་ཚལ།.……..….….….……..
བདེ་གཤེགས་བརྒྱུད་ཀྱི་མཚན་དོན་ཉུང་ངུ་རྣམ་གསལ།.…..........
མཆོག་སྤྲུལ་བཀྲ་ཤིས་འོད་ཟེར་གྱི་ཞབས་བརྟན་གསོལ་འདེབས།.…...….....
མཁན་དཀོན་མཆོག་ཚུལ་ཁྲིམས་ཀྱི་གསོལ་འདེབས།
རྗེས་དྲན་ངག་གི་མེ་ཏོག...
རྗེས་དྲན་སེམས་ཀྱི་རང་མདངས།...............
ཁྲོ་སྐྱབས་ཐུགས་ཆེན་དུ་ཐེངས་དང་བོར་ཕེབས་དུས་དང་འབྲེལ་
བའི་གཏམ་རྣ་བའི་བདུད་རྩི།
ཁྲོ་སྐྱབས་ཐུགས་ཆེན་དུ་ཐེངས་གཉིས་པར་ཕེབས་དུ་ས་ཀྱི་ཕྱིའི་རྣམ་པ་
བརྗོད་པ་དཔོན་སློབ་དགྱེས་པའི་རང་སྒྲ.....…....་
བསེ་ཚང་གི་གཟིམ་ཁང་ལེགས་འགྲུབ་ཀྱི་དགའ་སྟོན་དུ་ཕུལ་བའི་ཤིས་ཚིག་
ཤིས་ཚིག.…................
ཐོལ་བྱུང་གི་འཆར་སྒོ།……...........
སྒྲིག་ཡིག་སློབ་སྦྱོང་རབ་སྤེལ། …….......
སྐད་ཡིག་ལས་འཕྲོག་པའི་གསུང་གླེང་མེ་ཏོག་དམར་བོའི་ཕྲེང་བ།.…......……..
སྐྱབས་འཇུག་ཞུ་ཚུལ། …….
མཎྜལ་བཤད་པ་བློམ་དགྱེས་པའི་མཆོད་སྤྲིན་ཞེས་བྱ་བ་བཞུགས།.……..........
དཔལ་ལྷ་མོ་ཙུནྡ་ལ་བརྟེན་ནས་གཏེར་བུམ་སྒྲུབ་ཚུལ་དགེ་ལེགས་
འདོད་འཇོ་ཞེས་བྱ་བ་བཞུགས།.….....
ལྷ་མོ་ཙུནྡའི་བུམ་སྒྲུབ་ཤིན་ཏུ་བསྡུས་པ་བཞུགས
ཚེ་དཔག་མེད་ལྷ་དགུའི་བསྐང་བ་རྒྱལ་ཀུན་དགྱེས་པའི་བཞད་སྒྲ།
རྒྱལ་ཆེན་རྣམ་ཐོས་སྲས་ཀྱི་བསྐང་བསྡུས་ནི།...........
དགྲ་ཚོས་བསྡུས་པ།.….......
མཛད་པ་ཐ་མ་བསྟན་ལ་ཉེ་སྐབས་ཀྱི་དགེ་བ་རྫོགས་བྱང་དུ་བསྔོ་བའི་
སྨོན་ལམ་བསམ་དོན་ཀུན་འགྲུབ་བཞུགས།-….........
•..... （278)
....................(283）
བཟ.. -..... ......... (284）
བ...• (28g)
................... (291）
བ བ བ་..(303)
•....*........ (308)
(3jg)
.................（311）
...............（313）
•...... བབ(314）



ཇོ་ནང་ཨེ་ཝཾ་ཤེས་རིག་དཔེ་ཚོགས།
རྩོམ་པ་བོའིསྒྱུར་དང་འབྲེལ་ཏེ་གླེང་བསླང་བ
་
པོད་བཅུ་གཉིས་པ།
༄༅། །རྩོམ་པ་བོའི་བྱུང་བ་དང་འབྲེལ་ཏེ་
གླེང་བསླང་བ།
སྔོན་གྱི་ལས་སྨོན་བཟང་བོའི་མཐུ་ལས་ང་རང་ཉིད་སྟོན་པ་ཐུགས་རྗེ་ཅན་
གྱི་རྗེས་སུ་འཇུག་པའི་སྟོན་པའི་ན་བཟའ་གྱོན་མཁན་ཞིག་ཏུ་གྱུར་ནའང་།
ན་བཟའ་དེའང་གང་འདོད་དུ་གྱོན་མི་རུང་བ་འདི་གྱོན་མཁན་ལ་ཚུལ་ཁྲིམས་
སྲུང་བ་དང་སྤོང་ཀློག་གི་ལས་ལ་བརྩོན་པའི་ཆ་རྐྱེན་དང་ལྡན་དགོས་པར་
གསུངས་ནའང་། བདག་ལ་དེ་འདྲའི་ཆ་རྐྱེན་ལྡན་མིན་ཇི་ལྟར་ཡང་ཆུང་
ངུའི་དུས་ནས་གྲྭ་བ་བྱ་རྒྱུའི་ལམ་ཁ་འདི་འདམ་ནས་འདིའི་ཕྱོགས་ལ་འཇུག་
རྒྱུ་ནི་སྤྲོ་བ་མནན་ན་མི་ནོན་པ་ལྟ་བུ་ཡོད། དེའི་ཕྱིར་གྲྭ་བ་རྣམ་པར་དག་
ཅིང་མཚན་ཉིད་ཚང་བ་ཞིག་འོངས་དཀའ་ནའང་ཆུང་ངུའི་དུས་ནས་གྲྭ་བའི་
རང་ལམ་འདི་ལ་ཞུགས་པ་ཡིན། གྲྭ་བའི་ལས་རིགས་ནི་བྱ་བ་ཉུང་ལ་དོན་
ཉུང་བ་རྟག་ཏུ་སྤོང་ཀློག་གི་ལས་ལ་བརྩོན་དགོས་པར་གསུངས་ནའང་ང་རང་
ཉིད་ལ་མཚོན་ན་འཇིག་རྟེན་གྱི་ལས་རིགས་དགོས་མི་དགོས་ཀྱི་བྱ་བའི་རྣམ་
གྲངས་མང་བོའི་ནང་དུ་འཚང་ཀ་རྒྱུག་པའི་སྤོབས་པ་དམན་ཞིང་ཚེ་འདིའི་
ཆེ་ཐབས་ཀྱི་དོན་ཆེ་ཆུང་གང་གི་ཐད་ལ་དེ་བས་ཀྱང་འབད་བརྩོན་བྱེད་པའི་
ནུས་ཤུགས་ཆེར་མེད་ཅེས་བརྗོད་ཀྱང་ཆོག འོན་ཀྱང་ཡིད་སྐྱོ་བ་ཞིག་ལ་
དམིགས་ཡུལ་དེ་ཡིན་འདི་ཡིན་མེད་པར་ཤེས་མེད་ཚོར་མེད་ཀྱི་ངང་ནས་མི་
ཚེའི་དུས་ཚོད་ཁད་ཀྱིས་ཟད་སོང་། གྲྭ་བའི་འགན་འཁྲིའི་ལས་རིགས་ནི་
སྤོང་ཀློག་གི་གནས་ལ་བརྩོན་དགོས་ནའང་བདག་ལ་དེའི་ཕྱོགས་སུ་དཔྱོད་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
པའི་ཤེས་རབ་གོ་མྱོང་བཞིན་དུ་འཁུམས་ཟིན་པས་གཞུང་ལུགས་ལ་དཔྱོད་
པའི་བློ་གྲོས་དང་ཁད་ཀྱིས་གྱེས་ཤིང་དམ་པའི་ཆོས་ཀྱི་དགོངས་དོན་ལས་དཔག་
ཚད་མང་བོས་རིང་དུ་སོང་བའི་གྱི་ནར་ལུས་པའི་འདུ་ཤེས་གསུམ་པའི་རྒྱུན་
ཆང་གིས་དུས་རྟག་ཏུ་མྱོས་བཞིན་ཡོད། དེ་ལྟར་ནའང་སྔོན་ལས་ཀྱི་མེ་ཏོག་
ཕོག་པའི་ལྷ་སྐལ་བདག་གི་བཀའ་དྲིན་གསུམ་ལྡན་གྱི་ཡོངས་འཛིན་དམ་པ་
རྣམས་ཀྱི་ཐུགས་རྗེ་ལ་བརྟེན་ནས་ཆོས་གཞུང་ལ་སློབ་གཉེར་ཕྲན་བུ་ཙམ་བྱེད་
པའི་གོ་སྐབས་ཐོབ་བྱུང་།
འོན་ཀྱང་དམིགས་ཀྱིས་དགེ་རྒན་བསྟེན་ནས་སློབ་སྦྱོང་བྱེད་པའི་དུས་
ཡུན་ནི་ལོ་གསུམ་བཞི་ཙམ་ལས་མེད་པས་ངས་གཞུང་ལུགས་ཀྱི་གནས་ལ་སློབ་
སྦྱོང་གི་རྐང་ཚུགས་ཏེ་ལྟ་རྒྱུ་དང་ཐོས་རྒྱུས་བསགས་པའི་ཡོན་ཏན་ཞིག་གཞི་
ནས་ལོན་ཐུབ་མེད། ལུང་རིགས་ཀྱི་ཐལ་སྒྲ་སྒྲོགས་པའི་མཁའ་དབུགས་
གཙང་མའི་ཁྲོད་དུ་འཆད་ཉན་གྱི་གླུ་སྒྲ་སྙན་པའི་ཕྱོགས་ཐམས་ཅད་ལས་རྒྱལ་
བའི་ཆོས་སྡེ་ཆེན་པོ་ཞིག་གི་སྒོ་ཐེམ་ལ་གོམ་ཁ་བསྒྱུར་མ་མྱོང་ཞིང་དྲང་ངེས་
རང་སྟོབས་ཀྱིས་འབྱེད་པའི་མཁས་པ་སྙིང་སྟོབས་ཅན་ཞིག་ལ་དེ་བས་ཀྱང་
འཕྲད་མ་ཐུབ། དེ་ལྟར་ནའང་ནང་བསྟན་རིག་པའི་ཆོས་ལུགས་ལ་ཞེ་རྩིས་
ཆེ་ཞིང་དུང་བ་ཟབ་པ་མ་ཟད་གྲུབ་མཐའ་བཞི་དང་ཐེག་པ་གསུམ་གྱིས་བསྡུས་
པའི་མདོ་སྔགས་ཀྱི་གནས་ཐམས་ཅད་ལ་དད་མོས་ཆེ་ཞིང་སེམས་གཏིང་ན་
དགའ་ཞེན་ཆེ་བའི་ལྷད་མེད་ཀྱི་རྣམ་ཤེས་དང་འབྲལ་མ་མྱོང་། ཁྱད་པར་
དཔལ་དུས་ཀྱི་འཁོར་ལོའི་ཕྱོགས་ལའང་སྒྲུབ་པ་ཉམས་ལེན་གྱི་སེམས་ཀྱི་སྦྱོང་
བརྡར་ཡང་ལོ་གསུམ་གྱི་ས་བཅད་ལྟར་ཁྲལ་ལས་ཀྱི་གོ་རིམ་སྣ་ཚོགས་པ་ཞིག་



ཇོ་ནང་ཨེ་ཝཾ་ཤེས་རིག་དཔེ་ཚོགས། རྩོམ་པ་པོའི་བྱུང་བ་དང་འབྲེལ་ཏེ་གླེང་བསླང་བ་ པོ ད་བཅུ་གཉིས་པ།
བརྒྱུད་མྱོང་ཞིང་། དུས་ཀྱི་འཁོར་ལོའི་བསྐྱེད་རྫོགས་ཀྱི་སྤྱི་དོན་ཆེན་མོ་རྣམ་
གཉིས་ལ་རོབ་ཙམ་བལྟ་རྟོག་བྱེད་པའི་གོ་སྐབས་ཙམ་ཐོབ་ཀྱང་རང་གི་རྣམ་
དཔྱོད་ཀྱི་སྟེགས་བུ་ནས་གཞུང་གི་ཟབ་གནད་ཀྱི་རང་མདོག་ཇི་བཞིན་པ་ཞིག་
ངོམ་མ་ཐུབ། དུས་འཁོར་བསྐྱེད་རིམ་དང་། ནི་གུ། མི་འཁྲུགས་པ་སོགས་
ལྷག་ལྷ་མང་བོའི་བསྙེན་མཚམས་བཅད་དེ་ཙོག་སྡོད་ཕྲེང་རྡོག་བགྲང་བའི་
ཉམས་ལེན་ལ་བརྩོན་ཁུལ་བྱས་ཀྱང་ཞི་རྒྱས་ཀྱི་དངོས་གྲུབ་ཕྲན་བུ་ཙམ་ཡང་
འགྲུབ་པའི་མཚན་ལྟས་ཀྱང་མ་བྱུང༌། ཆོས་གང་ཞིག་ཉམས་སུ་བླངས་ཀྱང་
གྲུབ་འབྲས་ཀྱི་བྲོ་བ་ཁྱད་པར་བ་ཞིག་མི་འབྱུང་བ་ནི་རང་ལ་དད་བརྩོན་ཞེན་
ཅིང་བློ་གྲོས་དམན་པས་ལན་པ་ཡིན་གྱི་ཆོས་ཀྱི་ངོས་ནས་བསམ་ཡུལ་ལས་
འདས་པའི་ཡོན་ཏན་ཡོད་པ་སྨོས་མ་དགོས། བདེ་སྡུག་གི་རྩ་བ་རང་རྒྱུད་
ཀྱི་སེམས་ཡིན་ལ། དེ་འདུལ་ཐབས་བསླབ་པ་གསུམ་གྱི་ཤེས་རབ་ཀྱི་བློ་མིག་
ལས་མཐར་ཐུག་གི་ཞི་བདེ་འཚོལ་སྙེག་བྱེད་དགོས་པ་ལས་སྡིག་པ་ཆུ་ཡིས་
འཁྲུ་མི་ཐུབ་ལ། སྡུག་བསྔལ་སངས་རྒྱས་ཀྱི་ཕྱག་གིས་ཀྱང་སེལ་མི་ཐུབ་པ་
དམ་པའི་ཆོས་ཀྱི་རྩ་དོན་ཡིན་པ་ནང་བའི་ཆོས་ལུགས་ཀྱི་རྒྱུན་ཤེས་སུ་སོང་
བས་ང་ལའང་ཆོས་སྒྲུབ་པའི་གྲུབ་འབྲས་གཡུར་དུ་ཟ་བ་ཞིག་མྱུར་དུ་ཐོབ་
དགོས་པའི་ཧམ་པ་ནམ་ཡང་སྐྱེ་མ་མྱོང་།
འོན་ཀྱང་ཆོས་ཀྱི་གནས་ལུགས་རིགས་པས་འཚོལ་བའི་ལམ་བུར་ཞུགས་
ཏེ་སྟོང་ཉིད་སྙིང་རྗེ་ཟུང་དུ་འཇུག་པའི་དོན་ལ་ཐོས་བསྒོམ་ཡ་མ་བྲལ་བར་
བྱས་ན་འཕྲལ་ཡུན་ཞི་བདེའི་འབྲས་བུ་གཡུར་དུ་ཟ་བ་ཞིག་འོང་རྒྱུ་ཡོད་པ་
ནི་ང་རང་ལ་ཡིད་ཆེས་ཡོད་དེ། སངས་རྒྱ་རུང་གི་རིགས་ཁམས་ཐོག་མེད་



ཀུན་དགའདཔལ་ལྡན་རྒྱ་མཚོའི་གསུང་འབུམ།
ནས་རང་གཞན་མཆོག་དམན་ཐམས་ཅད་ཀྱི་རྒྱུད་ལ་རང་ཆས་སུ་ཡོད་པའི་
རིགས་པ་དེས་འགྲུབ་ཐུབ་པར་སྣང་ངོ༌། ། །
རང་ལོ་ཉེར་དགུའི་ཁུགས་པར་སླེབ་མཚམས་སུ་འུ་ཐུག་ཐབས་ཟད་དུ་
གྱུར་ནས་རང་དགོན་གྱི་བློ་གྲོས་ནར་མ་སོན་པའི་གྲྭ་བ་སྐོར་ཞིག་ལ་བསྡུས་
གྲྭའི་སྤྱི་དོན་གྱི་གཙོས་དཔེ་ཁྲིད་སྣ་ཚོགས་བྱེད་འགོ་ཚུགས། ཤེས་རབ་ཀྱི་
ཟུང་བཅུད་ཤོར་བའི་དཔེ་ཁྲིད་འདི་ལྟ་བུ་ལ་མཁས་པའི་གམ་དུ་ངོ་ཚ་དགོས་
ཤིང་རང་ཉིད་ཀྱང་ཡིད་ཕམ་བློ་འགྱོད་སྐྱེས་པ་ཐེངས་གཅིག་ཙམ་ག་ལ་ཡིན།
དེ་ལྟར་ནའང་སྔོན་ལས་ཀྱི་བྱེད་པོས་ལས་རིགས་འདི་ལྟ་བུ་ཞིག་རང་གི་བགོ་
སྐལ་དུ་འཕངས་ཤིང་། དྲིན་ཅན་བླ་མའི་ཐུགས་བཞེད་བཞིན་དུས་དེ་ནས་
བཟུང་སྟེ་མདོ་སྔགས་གཞུང་ལུགས་གང་མང་གི་དཔེ་ཁྲིད་ཀྱི་ཁྱིམ་གཞིས་ཆུང་
ཆུང་ཞིག་བསྐྲུན་ཏེ་ཞི་བདེའི་འོད་ལམ་ཞིག་འཚོལ་བའི་འགོ་ཚུགས་ནས་ལོ་
ཟླའི་དུས་ཀྱི་འགྱུར་བའི་ཆོས་ཉིད་དང་འགྲོགས་ཏེ་མི་ལོ་ཉི་ཤུ་ལྷག་གི་བརྒྱུད་
རིམ་ཁྲོད་དུ་བླ་སློབ་དམ་ཚིག་དག་ཅིང་ཕན་ཚུན་བརྩེ་བའི་འབྲེལ་བ་ཟབ་
པ་མ་ཟད་སློབ་མ་རྣམས་ཀྱང་ནང་ཕན་ཚུན་ཐུགས་མཐུན་ཞིང་ཁྲིམས་གཙང་
བའི་སྒོ་ནས་བསླབ་པ་སློབ་གཉེར་ལ་བརྩོན་པའི་མཁའ་དབུགས་གཙང་མའི་
འཁོར་ཡུག་ཅིག་ཆགས་ཐུབ་སོང་། དེ་ལྟར་ནའང་ལང་ཚོའི་ལྗང་སྨྱུག་ལ་
རྣམ་དཔྱོད་ཀྱི་འབྲས་བུའི་མཚར་ལོངས་བྱུང་དགོས་ན་ནང་བསྟན་རིག་པས་
གཙོས་རིག་གནས་སྣ་མང་སློབ་པའི་བཤད་གྲྭ་གྲ་དག་སྒྲོས་གཙང་གི་འཁོར་
ཡུག་ཡངས་ཤིང་འཐུས་སྒོ་ཚང་བ་ཞིག་བསྐྲུན་དགོས་ཀྱང་ཆོས་སྲིད་གང་གི་
ཆ་ནས་རྗེས་ལུས་སུ་ཐེབས་པ་བདག་ལྟ་བུ་ཞིག་ལ་ལྷག་བསམ་གྱི་རུས་པའི་



ཇོ་ནང་ཨེ་ཝཾ་ཤེས་རིག་དཔེ་ཚོགས། རྩོམ་པ་བོའི་བྱུང་དང་འབྲེལ་ཏེ་གླེང་བསླང་བ ་ པོད་བཅུ་གཉིས་པ།
ན་ཟུག་ཆེ་ཡང་འཇོན་ཐང་གི་འོད་དཀར་གཞི་ནས་དབེན། དཔལ་ལྡན་
རྒྱལ་བ་ཇོ་ནང་བའི་ལོ་རྒྱུས་ཀྱི་རྒྱབ་ལྗོངས་རིང་ཞིང་མན་ངག་གི་བརྒྱུད་རིམ་
བཟང་བོའི་བདུད་རྩིས་བྲན་པའི་དུས་འཁོར་སྦྱོར་དྲུག་ལོ་གསུམ་དུ་ཉམས་
སུ་ལེན་པའི་མཁའ་དབུགས་གཙང་སང་ངེ་བ་ཞིག་ཆགས་པའི་ཁྲོད་ཀྱི་གྲུ་ཟུར་
ན་གནས་པའི་རང་དགོན་གྱི་སྒྲུབ་གྲྭ་གསང་སྔགས་བདེ་ཆེན་གླིང་དུའང་གོང་
མའི་ཕྱག་བཞེས་ཇི་ལྟ་བ་བཞིན་དུ་སྦྱོར་དྲུག་ཉམས་སུ་ལེན་པའི་ཆོས་ཚན་
སྔ་ཕྱི་གང་མང་ཞིག་ལ་ནང་སེམས་འདུལ་སྦྱོང་བྱེད་པའི་ཐབས་སུ་གྱུར་པའི་
དབང་ལུང་མན་ངག་གི་ཆོས་སྒོ་སྣ་ཚོགས་པ་ཞིག་གནང་བའི་ཁུར་མི་ཐེག་
བཞིན་དུ་བདག་གིས་བླངས། ཆོས་དང་ཆོས་པའི་བར་ཐག་ཇེ་ཉེར་གཏོང་
རྒྱུའི་ཕན་པ་རེ་ཨེ་ཡོད་སྙམ་ཏེ་རང་ངོས་ནས་ལྷག་བསམ་དུང་ལས་དཀར་
ཞིང་བརྩེ་བ་འོ་མཚོ་ལས་ཟབ་པའི་བསམ་པ་བཟང་བོས་ཀུན་ནས་བསླངས་
པའི་དཔེ་ཁྲིད། དབང་ལུང་གང་སྐབས་སུ་བབས་པ་དེ་དང་དེ་ཡུན་ནས་
ཡུན་དང་ལོ་ནས་ལོ་ཡི་བར་དུ་ཕངས་པ་མེད་པར་བསྩལ་བའི་བྱ་བའི་ལས་
རིགས་དེ་གཉེར་བའི་ཁུར་གྱིས་མི་ལོ་བཅུ་ཕྲག་འགའ་ཁད་ཀྱིས་ཟད་སོང་།
དེ་ལྟ་བུའི་ལོ་ཟླའི་འགྱུར་བའི་ཁྲོད་ནས་རང་གི་བརྩེ་བའི་གྲོགས་དང་སློབ་
མ་སོགས་སུ་དང་སུ་ཡིན་ཡང་རང་ལ་ལྷད་མེད་ཀྱི་དུངས་སེམས་ཀྱིས་བལྟ་
ཞིང་བརྩེ་བའི་འཛུམ་ཟེར་གྱིས་བསུ་བས་ངའི་སེམས་མཐིལ་རྒྱུན་དུ་དགའ་
བའི་དྲོད་ཀྱིས་གཏམས་བཞིན་ཆོས་འཆད་ཐེངས་རེ་རེར་དལ་འབྱོར་དོན་
ཡོད་པའི་མེ་ཏོག་དཀར་བོའི་ཆུན་པོ་རེ་ངའི་སེམས་ཁོང་ན་བཞད་འདུག་སྙམ་
པའི་ཚོར་སྣང་རེ་བྱུང་། ཡང་སྐབས་ལ་ལར་དགོས་དབང་གིས་དབུ་ཚད་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཕར་གསུམ་གྱིས་གཙོས་ཡིག་འཇོག་སྣ་ཚོགས་ཀྱི་གོམ་སྟབས་བསྒྱུར་ཏེ་ཇོ་ནང་
ཨེ་ཝཾ་ཤེས་རིག་དཔེ་ཚོགས་ཞེས་དེབ་བཅུ་གཅིག་ཏུ་ལོངས་པའི་རྩོམ་དེབ་སྣ་
མང་ཞིག་སྤེལ་ཡོད་ཀྱང་དེ་དག་ལ་གནས་ལུགས་ཀྱི་དོན་ལ་དཔྱད་པའི་བསམ་
བློ་གསར་བའི་ལྗིད་ཀྱིས་མ་བཟུང་བས་ལྷག་ཏུ་ངོམ་རིན་ཆོག་པ་ཞིག་མེད་
ཀྱང་། རང་དང་སྐལ་མཉམ་འགའ་ལ་ཕན་པ་རེའང་འབྱུང་མི་སྲིད་པ་མ་
ཡིན་ནམ་སྙམ་ཏེ། སྔོན་བྱོན་མཁས་པའི་གཞུང་ལ་ཁུངས་བཅོལ་ཞིང་བཤེས་
གཉེན་དམ་པའི་ཞལ་ཁྲིད་ཀྱིས་ཟུར་བརྒྱན་ཏེ་ནང་བསྟན་རིག་པའི་ཟབ་གནད་
འཛིན་ཅི་ཐུབ་ལ་འབད་ཁུལ་བྱས་པ་ལགས་སོ། །བྱ་བ་གང་ཞིག་གཉེར་
ན་བཀྲ་ཤིས་པའི་ཞོར་དུ་སྣ་ནག་མ་ཞིག་ཀྱང་དངོས་པོའི་ཆོས་ཉིད་ཀྱིས་འོང་
ངེས་ཏེ། རང་ལ་ཡོན་ཏན་སྣ་གཅིག་ཀྱང་ངོ་བཙུག་ཏུ་མེད་ཀྱང་ཡོད་པའི་
ཟོལ་གྱིས་འདས་གསོན་གང་མང་ཞིག་གི་ཆེད་དུ་ཆོས་བརྒྱད་ཀྱི་སྔོ་ལོའི་རྒྱལ་
མཚན་ཕྱར་ཏེ་ཆོས་མིན་གྱི་ལས་ལ་བྲེལ་བཞིན་འཕོ་བ་དང་བསུར་བསྔོ་སྟབས་
བདེ་རེ་བཏོན་ནས་སྦྱིན་བདག་གིས་གང་ཕུལ་ལ་ལོངས་སུ་སྤྱོད་ཡོད་པ་ནི།
རང་གི་མི་ཚེ་འདིའི་ལམ་ཁའི་རྩ་བའི་ནོར་འཁྲུལ་ཞིག་ཏུ་ངོས་འཛིན་བཞིན་
ཡོད། རྒྱུ་མཚན་ནི། ལུང་ལས། ལྕགས་གོང་མེ་ལྕེ་འབར་བ་དག །ཟོས་
པ་འགྱུར་བ་མཆོག་ཡིན་གྱི། །ཚུལ་འཆལ་ཡང་དག་མི་སྡོམ་པ། །ཡུལ་འཁོར་
བསོད་སྙོམས་ཟ་བ་མིན། །ཞེས་གསུངས་པས་སོ། །ལུང་དེའི་ཚིག་རྐང་རེ་
རེའི་དོན་ལ་བསམ་བློ་རེ་བཏང་ཚེ་རུས་པའི་གཏིང་ནས་སྐྱོ་ལྷང་ལྷང་གི་ཚོར་
སྣང་ཞིག་སྐྱེ། རང་གི་བསམ་ཚུལ་གཞན་ཞིག་ལ། ལྷག་བསམ་གྱིས་ཀུན་
ནས་བསླངས་ཏེ་དེ་བཞིན་གཤེགས་པའི་མཚན་སྔོན་དུ་སོང་ནས་གཤིན་པོ་



ཇོ་ནང་ཨེ་ཝཾ་ ཤེས་རིག་དཔེ་ཚོགས། རྩོམ་པ་བོའི་བྱུང་བ་དང་འབྲེལ་ཏེ་གླེང་བསླང་བ ་ པོད་བཅུ་གཉིས་པ།
རྗེས་འཛིན་གྱི་འཕོ་བ་སོགས་དགེ་སྦྱོར་གྱི་ལས་རིགས་འདི་ལ་ཞུགས་ན་ཕན་
པ་ངེས་ཅན་དུ་ཡོད་པར་སྣང་སྟེ། བསམ་གྱིས་མི་ཁྱབ་པའི་ཞིང་ལ་བརྟེན་
ན་རྣམ་པར་སྨིན་པའང་བསམ་གྱིས་མི་ཁྱབ་པ་མདོའི་དགོངས་པ་ཡིན་པའི་
ཕྱིར། དེ་ལྟར་ནའང་ཁ་ཅིག་གིས་འདི་ལྟར་དོགས་པ་སྐྱེ་ངེས་ཏེ། འཕོ་
པ་སོགས་གཞུང་ནས་བཤད་པ་ལྟར་མཚན་ཉིད་པ་མི་འོང་བས་དེ་དམིགས་
ཡུལ་གྱི་ཆེད་དུ་བཏོན་ཡང་དགོས་པ་མེད་དོ་ཞེ་ན། དེ་ལ་དོན་མེད་ན་
རྒྱུད་སྡེ་གང་ཞིག་གི་ཆོ་ག་སོགས་སྒྲུབ་ཀྱང་མཚན་ཉིད་པ་མི་འོང་པས་དེ་ཡང་
དོན་མེད་དོ། །ཅི་སྟེ་དེ་ལ་ནི་མོས་པ་ལམ་བྱེད་ཙམ་གྱིས་དཀྱིལ་འཁོར་
གྱི་ཆོ་ག་སྒྲུབ་པས་དོན་ཡོད་དོ། །ཞེ་ན། འཕོ་བ་སོགས་ལའང་མོས་པ་
ལམ་བྱེད་ཀྱི་དགོས་པ་ཆེན་པོ་ཡོད་པས་རྣམ་པ་ཀུན་ཏུ་མཚུངས་སོ། །རིགས་
པ་འདི་དབང་བསྐུར་བ་སོགས་ལའང་དགོས་པ་ཡོད་མེད་སོགས་མང་བོ་ཞིག་
ལ་སྦྱར་ཆོག་གོ །དེ་ལྟར་ནའང་ཀུན་སློང་མ་དག་པ་སོགས་ཀྱིས་སྒྲུབ་མཆོད་
གང་ཞིག་བྱས་ན་དེ་ལ་ཕུལ་བའི་རྫས་ཀྱི་དཀོར་སྒྲིབ་ཀྱིས་རང་ལ་གནོད་ངེས་
ཏེ། ཡོན་ཏན་སྔར་མ་སྐྱེས་པ་མི་སྐྱེ་ལ་སྐྱེས་པ་རྣམས་ཀྱང་ཉམས་པར་འགྱུར་
བའི་ཕྱིར། ལས་འབྲས་ཀྱི་གནས་ནི་ཧ་ཅང་ཕྲ་བས་རང་གཞན་ཀུན་གྱིས་
བག་ཡོད་པར་བྱེད་དགོས་པར་སྣང་ངོ་། །
འོན་ཀྱང་ཚུལ་ཁྲིམས་དང་ལྡན་ཞིང་སྤོང་ཀློག་གི་ལས་ལ་བརྩོན་པ་རྣམས་
ལ་ནི་གོས་སྟོང་ཕྲག་བརྒྱ་བ་དང་ཟས་རོ་བརྒྱ་བ་དང་། ཁང་བ་བརྩེགས་
པ་ལྔ་བརྒྱ་བའང་ལོངས་སྤྱོད་འོས་པ་དང་། སྦྱིན་བདག་གིས་གང་ཕུལ་ལ་
ལོངས་སྤྱོད་ཆོག་པར་གསུངས་ནའང་བདག་ལ་མཚོན་ན་ངེས་པར་འབྱུང་



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
བའི་ཚུལ་ཁྲིམས་དག་ཅིང་སྤོང་ཀློག་གི་ལས་ཀྱིས་བྲེལ་བའི་དམིགས་འབེན་
གྱི་ཕྱོགས་ལ་བསྐྱོད་མི་ཐུབ་པས་དཀོར་ནག་གི་ལྗིད་ཤུགས་ཀྱིས་གནོན་པའི་
སྐྲག་སྣང་གི་སྨུག་ཁྲོད་ནས་ནམ་ཡང་མགོ་བོ་གྱེན་དུ་དགྱེ་བའི་སྤོབས་པ་རི་
བོང་རྭའི་སྤུན་ཟླར་གྱུར། དེང་དུས་ལ་ལས་ཁོ་བོ་བླ་ཆེན་དང་ཐོབ་ཀྱིས་མཐོ་
བའི་བསྟན་འཛིན་ཆེན་པོ་ཡིན་ཞེས་རྒྱ་བོད་ཀུན་ཏུ་དྲ་ཐོག་སོགས་ནས་སྒྲོག་
བཞིན་དངུལ་ལོ་འབོལ་ཆེན་ཐོབ་པའི་རེ་སྨོན་དང་བཅས་དཀོར་ནག་ཐལ་
བ་འགམ་པ་བཞིན་བྱེད་པ་འདི་ཚོ་མཐོང་ཚེ་བསྟན་པའི་གནས་བབས་འདི་
འདྲ་སྙམ་ནས་རུས་པའི་གཏིང་ན་ཟུག་གཟེར་ཞིག་དཔྱོད་ལྡན་སུ་ལའང་མི་
སྐྱེ་བའི་རང་དབང་ག་ལ་ཡོད། །
སྤྱིར་ཚུལ་ཁྲིམས་དང་ལྡན་པའི་ཕྱོགས་ལ་མཚོ་ཊཱིཀ་ལས་ཕམ་པ་བཞིས་
མ་གོས་ཤིང་རང་བཞིན་གྱི་ཁ་ན་མ་ཐོ་བར་ཤིན་ཏུ་འཛེམ་པ་གསུངས་ཀྱང་
རིན་ཕྲེང་ལས་ཚུལ་དེ་བཀག་ནས་ཕམ་པ་མ་ཟད་ལྷག་མས་ཀྱང་མ་གོས་པ་
ཞིག་དགོས་པར་གསུངས་ཡོད། དེས་ན་བདག་ལ་མཚོན་ན་མཚོ་ཊཱིཀ་ལས་
གསུངས་པ་བཞིན་མ་མཐའི་དགེ་སློང་ཞིག་ལ་ལྡན་དགོས་པའི་ཆ་རྐྱེན་དེ་ལྡན་
པའི་དབང་དུ་བཏང་ནས། བསྒྲུབ་བྱ་སྔ་ཕྱི་དུ་མར་འདུས་ཐེབས་རེ་རེ་
སོ་སོར་ཐར་བའི་བདུད་རྩིའི་ཁང་བཟང་དུ་ཁྲིད་དེ་དམར་སེར་མདངས་ཀྱི་
ལང་ཚོས་མྱོས་པའི་གུར་ཀུམ་གསར་བའི་ཆུན་པོ་རེ་རེས་ངུར་སྨིག་གི་འཇིག་
རྟེན་གསར་བའི་གྲུ་ཁ་ཆུང་ཆུང་ཞིག་མཛེས་པར་བྱས། དུས་རབས་ཀྱི་དཀྱོག་
མཚམས་ཀྱི་ཁུགས་སོ་འདིར་སླེབས་དུས་ཕྱི་གཙང་ནང་གཙང་གི་མེ་ཏོག་ཅིག་
བཞད་པའི་རྐང་ཚུགས་པའི་གོམ་སྟབས་ནི་ནམ་ཡང་བསྒྱུར་དཀའ་ཞིང་མ་



ཇོ་ནང་ཨེ་ཝཾ་ ཤེས་རིག་དཔེ་ཚོགས། རྩོམ་པ་པོའི་བྱུང་བ་དང་འབྲེལ་ཏེ་གླེང་བསླང་བ་ པོ ད་བཅུ་གཉིས་པ།
དད་པ་དགག་བྱར་བྱས་པའི་སྟོན་པའི་བཅས་མཚམས་རྣམས་ཀྱང་ཚུལ་བཞིན་
དུ་ཡུལ་དུས་འཁོར་ཡུག་གི་དབང་གིས་སྲུང་ཐུབ་མིན་ཅི་རིགས་སུ་སྣང་ཡང་
རྩ་བའི་ཕྱོགས་ནས་སྡོམ་ཁྲིམས་ལ་ཆག་གྲུམ་མི་ཤོར་བ་གྲྭ་བའི་སྤྱི་ཚོགས་ཀྱི་
འཇིག་རྟེན་གསར་བ་དུས་རབས་དང་མཐུན་པ་ཞིག་གི་མཛེས་ལྗོངས་ཁྲ་ལམ་
མེར་བཞད་པའི་ཐུ་འོག་ནས་ང་རང་གིས་ཀྱང་ཉིན་རེ་བཞིན། སྐྱབས་འགྲོ་
དང་སེམས་བསྐྱེད། རྡོར་སེམས་བསྒོམ་བཟླས་དང་མཎྜལ། བླ་མའི་རྣལ་
འབྱོར་དང་དུས་འཁོར་མངོན་རྟོགས་སོགས་ལ་བསྡུས་བསྒོམ་གྱི་བློ་སྦྱོང་རེ་
མ་སོང་ན་ཞེ་བློ་མི་བདེ་བའི་ཚོད་དུ་ཡོད། དེ་འདྲའི་གནས་བབས་ཀྱི་འཁོར་
ཡུག་ཏུ་རང་གི་གམ་དུ་བཅར་བའི་སློབ་བུ་རྣམས་ཀྱིས་གཙོས་དོན་གཉེར་ཅན་
རྣམས་ལ་ཉིན་རེ་བཞིན་དུ་ཆོས་འཆད་ཁྲིད་ཀྱིས་བྲེལ་བས་སོས་དལ་བའི་ཁོམ་
ལོངས་ཧ་ཅང་ཉུང་ནའང་ཆོས་ཀྱི་མཆེད་པོ་འགའ་རེའི་བཞེད་སྐོང་དུ་དཔལ་
དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན་རིགས་ལྡན་དགྱེས་
པའི་འཛུམ་ཟེར་ཞེས་པ་འདི་ཉིད་བྲིས་པ་ཡིན། དེ་ཡང་རྒྱལ་སྲས་ཆེན་པོ་
ཞི་བ་ལྷས་སྤྱོད་འཇུག་བརྩམ་སྐབས། སྔོན་ཆད་མ་བྱུང་བ་ཡང་འདིར་བརྗོད་
མེད། །ཅེས་གསུངས་པ་ནང་བཞིན་སྔོན་གྱི་མཁས་པའི་ལྗགས་རྩེ་ལས་མ་འཕོས་
པའི་ལེགས་བཤད་ཅིག་འདིར་འབྱུང་བ་མེད་ལ། བརྗོད་བྱ་རྗོད་བྱེད་གང་
ཐད་ནས་མཁས་པ་མགུ་བྱེད་ཅིག་དེ་བས་ཀྱང་མེད། དེས་ན་ཕྱོགས་གང་
ཐད་ནས་བལྟས་ཀྱང་མཁས་པའི་ཡིད་དབང་འགུགས་པའི་ཁྱད་ཆོས་འབུར་
དུ་ཐོན་པ་ཞིག་གཞི་ནས་དབེན་ཡང་རང་ཉིད་ནང་བསྟན་རིག་གཞུང་ལ་དུང་
བ་ཟབ་ཅིང་ཁྱད་པར་དཔལ་དུས་ཀྱི་འཁོར་ལོ་རང་རེའི་མེ་ཏོག་ལྷ་བབས་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཀྱི་ཆོས་སྐལ་ལགས་པས་དེའི་ཕྱོགས་ལ་རྒྱུས་ལོན་དང་ཉམས་ལེན་ཅི་ནུས་སུ་
བྱེད་དང་བྱེད་མོས་སུ་ཡོད་པས་གཞུང་འདི་རིགས་འབྲི་བའི་ལས་སྐལ་ཡང་
ཐོད་དུ་བླངས་ཏེ་རྩོམ་པ་མེ་ཏོག་གི་དགའ་ཚལ་ཆུང་ཆུང་ཞིག་ཤེས་རིག་གི་
དགོན་སྡེ་ནས་མཚར་ལོངས་བྱུང་བའི་གཞོན་སྐྱེས་འགའ་ལ་སྐྱེས་ཀྱི་ཚུལ་དུ་
ཕུལ་བ་ལགས་སོ། །
གཞུང་འདི་ཆོས་ཀྱི་མཆེད་པོ་ཀུན་དགའ་ཉི་མ་ནས་པར་སྐྲུན་བྱེད་སྐབས་
རང་གི་བྱུང་བ་མདོར་བསྡུས་པའི་ཚུལ་དང་འབྲེལ་ཏེ་གླེང་བསླང་བའི་ཐོག་
མའི་འགོ་བརྗོད་ཀྱི་ཚུལ་དུ་རང་ལོ་ལྔ་བཅུ་བའི་སྤྱི་ལོ་༢༠༡༣ ལོར་བྲིས་པ་



ཇོ་ནངཨེ་ཝཾཤེས་རིག་དཔེ་ཚོགས་
དུ ས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན།
པོད་བཅུགཉིས་པ།
༄༅། །དཔལ་དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་
བསྡུས་དོན་རིགས་ལྡན་དགྱེས་པའི་
འཛུམ་ཟེར་ཞེས་བྱ་བ་
བཞུགས་སོ། །
ན་མ༔ ཤྲཱི་ཀཱ་ལ་ཙཀྲ་ཡ།
ཡི་དམ་ལྷག་ལྷས་དངོས་སུ་རྗེས་བཟུང་ཞིང་། །
མདོ་སྔགས་རིག་གནས་རྒྱ་མཚོའི་ཕ་མཐར་བརྒལ། །
ཟབ་མོའི་ལྟ་བ་རྟོགས་པའི་རྣལ་འབྱོར་བ། །
དྲིན་ཆེན་བླ་མ་མཆོག་ལ་གུས་ཕྱག་འཚལ། །
མཆོག་ཏུ་མི་འགྱུར་བདེ་བ་ཆེན་པོའི་དུས། །
རྣམ་བཅས་སྟོང་གཟུགས་ཕྱག་རྒྱའི་འཁོར་ལོ་དང་། །
དབྱེར་མེད་ཟུང་འཇུག་དང་བོའི་སངས་རྒྱས་ཞེས། །
དཔལ་ལྡན་དུས་ཀྱི་འཁོར་ལོར་གུས་ཕྱག་འཚལ། །
རྩ་རྒྱུད་མེ་ཏོག་བཞད་མཛད་ཤཱཀྱའི་རྒྱལ། །
ཞུ་དང་སྡུད་འགྲེལ་རྒྱ་ཆེར་གསལ་མཛད་པ། །
ཆོས་རྒྱལ་རིགས་ལྡན་སེམས་དཔའི་ཚོགས་རྣམས་ལ། །
བདག་ཡིད་དྭངས་པའི་གུས་པས་ཕྱག་འཚལ་ལོ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གཉིས་མེད་རྒྱུད་རྒྱལ་དུས་ཀྱི་འཁོར་ལོ་ཡི། །
དབང་བསྐུར་རྒྱུད་བཤད་མན་ངག་ཆུ་བོའི་རྒྱུན། །
སྐལ་བཟང་ཡིད་ཀྱི་ཞིང་སར་འདྲེན་མཛད་པ། །
ཟླ་མེད་བཤེས་གཉེན་རྣམས་ལའང་གུས་ཕྱག་འཚལ། །
བཀྲལ་དཀའི་རྒྱུད་དོན་རྡོ་རྗེའི་རྒྱུ། །
གཞན་སྟོང་རིགས་པའི་སྲོལ་ལམ་དུ། །
ཅི་དགར་འགྲོལ་བའི་སེམས་དཔའ་ཆེ། །
ཀུན་མཁྱེན་དོལ་པོར་གྲགས་དེར་འདུད། །
རྒྱུད་སྡེ་གསང་བའི་རིགས་པའི་མཛོད། །
ཟླ་བའི་ཟེར་གྱིས་ཀུ་མུ་ད། །
གསལ་བ་བཞིན་དུ་གསལ་བ་བྱས། །
གསང་བདག་སྒྲོལ་བའི་མགོན་པོར་གུས། །
འབའ་མདའ་འཇམ་དཔལ་དབྱངས་ཉིད་ཀྱི། །
གསུང་གི་ཉི་མ་ཤར་བ་ཡིས། །
རྒྱུད་སྡེའི་པད་ཚལ་འབུམ་བཞད་པ། །
འདི་ཀོ་དྲི་མེད་འོད་ཀྱི་རྒྱུན། །



པོད་བཅུ་གཉིས་པ།
ཇོ་ནང་ཨེ་ཝི་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན།
འོན་ཀྱང་ཁྱོད་གསུང་རིགས་པའི་མཛོད། ། །
བློ་དམན་སྲང་ལ་མ་ལྕིགས་པར། །
མཆོད་བཀུར་བྱེད་སླད་གླེགས་བམ་བརྒྱའི། །
སྐ་རགས་དམ་པོར་འཆིང་ལ་ལྟོས། །
དེ་ཚེ་ཉིད་དང་མི་གཉིས་པའི། །
གནས་ལྔ་གཟིགས་པའི་པཎྜི་ཏ། །
འཇམ་དབྱངས་བླ་མ་སུ་དྷི་ཡིས། །
གཞུང་བརྒྱུ་རིག་པའི་ཐང་མ་བརྡལ། །
ཕྱི་ནང་གཞན་གསུམ་རིན་ཆེན་རྡུལ། །
ཕྱོགས་གཅིག་ཐུན་དུ་བསྡེབས་པའི་སྨན། །
རིགས་ལྡན་དགྱེས་པའི་འཛུམ་པའི་ཟེར། །
ཤམྦྷ་ལ་ཡི་གྲོང་ནས་ཤར། །
ངེས་གསང་སྲོག་གི་ཀ་བ་ཅན། །
ཕྱི་ནང་གཞན་གསུམ་རིགས་པའི་དབྱངས། །
རྣ་བའི་བདུད་རྩིར་བྱོ་བ་ཡིས། །
སྐལ་བཟང་དགའ་བའི་དུས་སྟོན་འབེབས། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
དེ་ཡང་། བདག་ཅག་གི་སྟོན་པ་ཐུབ་པའི་དབང་བོས་མདོ་སྔགས་ཀྱི་
ཆོས་སྒོ་མཐའ་ཡས་པ་ཞིག་གསུངས་པའི་ནང་ནས་རབ་དང་ཕུལ་དང་གཙོ་
བོར་གྱུར་པ་ནི་དཔལ་དུས་ཀྱི་འཁོར་ལོའི་རྒྱུད་དེ་ཡིན།
དུས་འཁོར་གྱི་བྱུང་ཚུལ་དང་འབྲེལ་ཏེ་རྒྱུད་ཀྱི་བཤད་
སྒྲུབ་ཀྱི་འཕེལ་རིམ་བཤད་པ།
དེ་དུས་ནམ་ཞིག་ལ་གསུངས་ཤེ་ན། ལྷ་མིའི་རྣམ་འདྲེན་ཤཱཀྱ་སེང་གེ་
དེ་ཉིད་དགུང་ལོ་ཉེར་དགུ་བར་རབ་ཏུ་བྱུང་། དེ་ནས་ལོ་དྲུག་ལ་དཀའ་བ་
སྤྱད་དེ་དགུང་གྲངས་སོ་ལྔ་བ་ལ་སངས་རྒྱས་ཤིང་། དགུང་གྲངས་སོ་དྲུག་པ་
སྟེ་སངས་རྒྱས་པའི་ཕྱི་ལོའི་ནག་ཟླའི་ཉ་ལ་གསུངས་ཤིང་། དེ་ཡང་གདུལ་བྱ་
ཐུན་མོང་བ་རྣམས་ཀྱི་ངོར་བྱ་རྒོད་ཕུང་བོའི་རིར་ཤེར་ཕྱིན་གྱི་མདོ་གསུངས་པ་
དང་དུས་མཉམ་དུ་ཤམྦྷ་ལའི་རྒྱལ་བོ་ཟླ་བ་བཟང་བོ་སོགས་ཆགས་ཅན་རིགས་
ཀྱི་གདུལ་བྱ་གསང་སྔགས་ཀྱི་འཁོར་ཐུན་མོང་མ་ཡིན་པ་རྣམས་ཀྱི་ངོར་དཔལ་
ལྡན་འབྲས་སྤུངས་ཀྱི་མཆོད་རྟེན་དུ་དཔལ་དུས་ཀྱི་འཁོར་ལོའི་རྒྱུད་གསུངས་
པ་ཡིན་ཏེ། དུས་འཁོར་རྩ་རྒྱུད་དུ། སྟོན་པས་བྱ་རྒོད་ཕུང་བོའི་རིར། །ཤེས་
རབ་ཕ་རོལ་ཕྱིན་ཚུལ་བཞིན། །ཆོས་བསྟན་དཔལ་ལྡན་འབྲས་སྤུངས་སུ། །དེ་
བཞིན་གསང་སྔགས་ཚུལ་རབ་བསྟན། །ཞེས་གསུངས་པའི་ཕྱིར། །
ཆོས་རྒྱལ་ཟླ་བཟང་གིས་བདག་ཅག་གི་སྟོན་པ་ཐུགས་རྗེ་ཅན་གྱིས་དཔལ་
དུས་ཀྱི་འཁོར་ལོའི་རྩ་རྒྱུད་ཤོ་ལོ་ཀ་སྟོང་ཕྲག་བཅུ་གཉིས་པ་ཅན་དེ་ཇི་ལྟར་



ཇོནང་ཨེཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུགཉིས་པ་
གསུངས་པ་དེ་བཞིན་དུ་ཐུགས་ལ་བཟུང་སྟེ་ཤམྦྷ་ལར་བྱོན། སྟོན་པ་མྱ་ངན་
ལས་འདས་པའི་རྗེས་སུ་ཆོས་རྒྱལ་ཟླ་བཟང་རང་གི་ཐུགས་ངོར་གསལ་བའི་
རིམ་པ་རྣམས་ཤམྦྷ་ལའི་སྐད་ཀྱིས་རྩ་རྒྱུད་དང་དེའི་འགྲེལ་བ་གླེགས་བམ་ལ་
བྲིས་ཏེ་ལོ་གསུམ་གྱི་བར་དུ་ཆེས་ཆེར་སྤེལ་བ་དང་། དེ་ནས་སེམས་ཅན་
ཐམས་ཅད་ཀྱིས་དངོས་གྲུབ་ཐོབ་པའི་སླད་དུ་ཤམྦྷ་ལར་དུས་འཁོར་བློས་
བསླངས་གསར་དུ་བཞེངས་པ་ནས་ཆོས་རྒྱལ་བདུན་དང་། རིགས་ལྡན་
ཉེར་ལྔ། འཁོར་ལོ་ཅན་གྱི་རྒྱལ་རྒྱུད་བཅུ་གཉིས་ཏེ་དུས་འཁོར་རྩ་རྒྱུད་ནས་
ཇི་ལྟར་སྟོན་པ་བཅོམ་ལྡན་འདས་ཀྱི་ལུང་གིས་བསྔགས་པའི་རྒྱལ་བོ་བཞི་
བཅུ་རྩ་གསུམ་གྱིས་ཤམྦྷ་ལའི་ཡུལ་དུ་དུས་ཀྱི་འཁོར་ལོའི་བསྟན་པ་རྒྱ་ཆེར་
སྤེལ། ཤམྦྷ་ལའི་རྒྱལ་བོ་རིགས་ལྡན་རྒྱལ་དཀས་རྒྱལ་སྲིད་སྐྱོང་བའི་སྐབས་
སུ། དུས་ཞབས་ཆེན་པོ་འཇམ་པའི་རྡོ་རྗེ་ཞེས་མདོ་སྔགས་ཀུན་ལ་མཁས་
པ་ཞིག་བྱོན་པ་དེ་རྒྱ་གར་ནས་བྱང་གི་ཕྱོགས་སུ་ཕེབས་ཏེ་མཐར་ཤམྦྷ་ལར་
བྱོན་ནས་རིགས་ལྡན་དངོས་དང་མཇལ་བ་དེ་བླ་མར་བསྟེན་ནས་དུས་ཀྱི་
འཁོར་ལོས་གཙོས་པའི་རྒྱུད་སྡེ་མང་བོ་གསན་པ། དེ་ཡང་འགའ་ཞིག་ཐུགས་
ལ་བཟུང་། འགའ་ཞིག་གླེགས་བམ་ལ་བྲིས་ཏེ་རྒྱ་གར་དུ་གདན་དྲངས་པ་
ནི་འཕགས་པའི་ཡུལ་དུ་དུས་འཁོར་གྱི་གཙོས་པའི་རྒྱུད་སྡེའི་བསྟན་པ་རྒྱུ་
ཆེར་དར་བའི་འགོ་ཚུགས་པ་ཡིན་ནོ། །
དེས་ན་དུས་ཞབས་ཆེན་པོ་འཇམ་པའི་རྡོ་རྗེ་ནི་ལུགས་འདིའི་ཤིང་རྟའི་
སྲོལ་འབྱེད་ལྟ་བུ་ཡིན། ཤམྦྷ་ལ་ནས་དུས་འཁོར་འཕགས་ཡུལ་དུ་གདན་
དྲངས་པའི་དུས་མཚམས་ནི་མེ་མཁའ་རྒྱ་མཚོའི་ལོ་རྫོགས་པ་དང་རབ་བྱུང་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གི་ལོ་ཤར། དེའི་དུས་སུ་འཕགས་ཡུལ་དུ་དུས་འཁོར་གྱི་རྒྱུད་སྤྱན་དྲངས་
པ་ཡིན། མེ་མཁའ་རྒྱ་མཚོ་ཞེས་པ་ནི་རིགས་ལྡན་རྒྱ་མཚོ་རྣམ་རྒྱལ་གྱིས་
ལོ་བརྒྱ་དང་བརྒྱད་ཅུ་རྩ་གཉིས་ཀྱི་བར་དུ་ཤམྦྷ་ལར་ཆོས་བསྟན། དེ་རྗེས་
རིགས་ལྡན་རྒྱལ་དཀས་ལོ་ཉིས་བརྒྱ་དང་ཉེར་གཅིག་གི་བར་དུ་ཆོས་བསྟན།
ལོ་གྲངས་དེ་གཉིས་སྡོམ་པ་ལ་མེ་མཁའ་རྒྱ་མཚོ་སྟེ་ལོ་བཞི་བརྒྱ་དང་གསུམ་
མོ། །དུས་ཞབས་ཆེན་པོ་འཇམ་པའི་རྡོ་རྗེས་རིགས་ལྡན་རྒྱལ་དཀའ་ལོ་ཅི་
ཙམ་གྱི་བར་དུ་བསྟེན་ནས་ཆོས་ཞུས་ཤེ་ན། ཁོང་གིས་རིགས་ལྡན་རྒྱལ་དཀའ་
ལོ་གྲངས་ཅི་ཙམ་གྱི་བར་དུ་བསྟེན་པའི་གསལ་ཁ་མེད་ཀྱང་རྒྱལ་དཀས་ཆོས་
བསྟན་པའི་མཇུག་གི་ཆ་དང་ཁེལ་ཏེ་རྒྱལ་དཀའི་གདན་སའི་དུས་རྫོགས་
མཚམས་ལ་ཐུག་གི་བར་དུ་ཤམྦྷ་ལར་བཞུགས་ནས་རིགས་ལྡན་ཉིད་བླ་མར་
བསྟེན་ཏེ་ཆོས་ཞུས་པར་སྣང་ངོ༌། །དེ་ནས་དུས་ཞབས་པ་འཇམ་པའི་རྡོ་
རྗེའི་སློབ་མ་དུས་ཞབས་པ་ཆུང་བ་ཞེས་ཞུ་བ་ཤྲཱི་བྷ་དྲས་དུས་འཁོར་གྱི་བསྟན་
པ་ས་དར་རྡོ་དར་དུ་བརྡལ་ཁྱབ་བཏང་སྟེ། དུས་དེ་ཙམ་ན་རྒྱ་གར་དུ་དུས་
འཁོར་གྱི་གྲུབ་ཐོབ་ཕྱོགས་གཅིག་ཏུ་བཞག ཆོས་གཞན་གྱི་གྲུབ་ཐོབ་ཐམས་
ཅད་ཕྱོགས་གཅིག་དུ་བཞག་ཀྱང་དུས་འཁོར་གྱི་གྲུབ་ཐོབ་མང་ངོ༌། །འདིས་
དཔལ་ནཱ་ལེནྡྲའི་པཎྜི་ཏ་ལྔ་བརྒྱ་དང་འབེལ་གཏམ་བྱས་པས། དེ་ཐམས་
ཅད་སྨྲ་བའི་ཟིལ་གྱིས་མནན་པར་གྲགས་སོ། །དུས་ཞབས་པ་ཆུང་བ་དེ་ཉིད་
ཀྱི་སྲས་ནཱ་ལེནྡྲ་ནི་མཚན་དངོས་བོ་དྷི་བྷ་དྲའམ་བྱང་ཆུབ་བཟང་བོ་སྟེ།
འདི་བས་ནཱ་ལེནྡྲ་ཞེས་བྱ་བའི་གནས་གཞིའི་བདག་པོ་མཛད་པར་གསུངས་
པས་རིགས་སྨྲ་བྱེ་བའི་འབྱུང་གནས་དཔལ་ནཱ་ལེནྡྲའི་བདག་པོ་མཛད་པ་ཡིན་



ཇོ་ནང་ཨེ་ཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོག པོད་བཅུ་གཉིས་པ།
ནམ་སྙམ། དེས་ཁ་ཆེའི་པཎ་ཆེན་ཟླ་མགོན་ལ་དུས་འཁོར་སོགས་སྔགས་
ཀྱི་ཟབ་དོན་དཔག་ཏུ་མེད་པ་བསྩལ་བས་མཚོན་རྒྱ་གར་དུ་དུས་འཁོར་གྱི་
བསྟན་པ་རྒྱ་ཆེར་དར། ཁ་ཆེ་པཎ་ཆེན་ཉིད་བོད་དུ་ཐེངས་གསུམ་བྱོན་
པའི་སྐབས་སུ་སྒྲོན་གསལ་དང་། རིགས་ཚོགས་དང་ས་སྡེ་སོགས་ཆོས་
མང་དུ་གསུངས་པ་མ་ཟད་དུས་འཁོར་བསྡུས་རྒྱུད་དང་འགྲེལ་ཆེན་གཉིས་
བསྣམས་ནས་གཙང་ཁ་རག་དང་། དེ་ནས་འཕན་ཡུལ་དུ་བྱོན་པ་ན།
འབྲོ་ལོ་ཙཱ་བ་ཤེས་རབ་གྲགས་ཀྱིས་ཞུས་ཤིང་། བསྡུས་རྒྱུད་དང་འགྲེལ་
བ་བསྒྱུར་བ་ནི་བོད་ཀྱི་མཁས་པས་དུས་འཁོར་གྱི་དབང་རྒྱུད་གདམས་ངག་
ཞུས་པ་ཐོག་མ་དང་རྒྱུད་དང་འགྲེལ་བ་བོད་སྐད་དུ་བསྒྱུར་བའང་ཐོག་མ་
ཡིན། ཁོང་གིས་ལྷ་རྗེ་སྒོམ་པ་དཀོན་མཆོག་སྲུང་ལ་དབང་གི་བཀའ་དང་
བཤད་པའི་ལུང་། མན་ངག་གི་བཀའ་བཅས་གནང་བ་རིམ་བརྒྱུད་ཀྱིས་
ཀུན་མཁྱེན་ཆོས་སྐུ་འོད་ཟེར་ཞབས་ལས་བླ་མ་རྒ་ལོས་གསན་པ་དང་།
ཡང་དེ་དང་ཕྱོགས་མཚུངས་པར། རྭ་ལོ་ཙཱ་བ་ཆོས་རབ་ཀྱིས་དུས་ཞབས་
པའི་སློབ་མ་མཎྜི་ཀིརྟི་དང་དེའི་སློབ་མ་བལ་བོ་ཡི་རང་བ་ས་མན་ཊ་བྷི་བྷ་
དྲ་ཞུ་བ་བོད་དུ་གདན་དྲངས་ནས་དུས་འཁོར་རྒྱུད་འགྲེལ་བསྒྱུར་བ་དང་
ལྷན་ཅིག་དབང་རྒྱུད་མན་ངག་དང་བཅས་པ་ཞུས་ཤིང་། དེས་ཡེ་ཤེས་སེང་
གེ་ལ་གནང་། དེས་སློབ་མ་རྒ་ལོ་ལ་གནང་བ་ནས་རྭ་འབྲོའི་ལུགས་གཉིས་
ཆུ་བོ་གཉིས་འདྲེས་སུ་གྱུར། བོད་འདིར་དུས་འཁོར་གྱི་རྒྱུད་འགྲེལ་བཅུ་
དྲུག་ཙམ་ཡོད་པ་ལས་རྭ་འབྲོའི་འགྱུར་གཉིས་ལ་དབང་གི་བཀའ་དང་།
བཤད་པའི་བཀའ། མན་ངག་གི་བཀའ་གསུམ་ཚང་བས་གཙོ་བོར་བྱེད་



ཀུན་དགའ་དཔལ་ལྡན་རྒྱུ་མའི་གསུང་འབུམ།
པ་ཡིན། བརྒྱ་ཕྲག་བཅུ་གསུམ་པའི་ནང་བྱོན་པའི་ཀུན་མཁྱེན་དོལ་པོ་བས་
དཔལ་དུས་ཀྱི་འཁོར་ལོའི་ཤིང་རྟའི་སྲོལ་ཕྱེས་པ་ནི་རིགས་ལྡན་གཉིས་པའི་
བཀའ་བརྒྱུད་དེ་གཞན་ལས་ཕུལ་དུ་བྱུང་ཞིང་སྒྲུབ་བརྒྱུད་འདིའི་བཀའ་ཆེན་
བབས་པ་ཡིན་ཞེས་གྲགས་སོ། །བུ་དོལ་གཉིས་ཀྱི་རིང་ལ་རྭ་འབྲོའི་ལུགས་
དར་ཁྱབ་ཆེ་བ་མ་ཟད་སྤྱིར་ནའང་རྭ་འབྲོ་གཉིས་ནི་འཕྲིན་ལས་ཀྱི་སྒོ་འགྲན་
ཟླ་མེད་པ་ཡིན་ཞིང་རྭ་བ་ལ་བཤད་བཀའ་དང་འབྲོ་བ་ལ་སྒྲུབ་བཀའ་ཟེར་
བ་ལྟར་དོན་ལའང་རྭ་ལུགས་འཛིན་པ་རྣམས་ལ་རྒྱུད་ཀྱི་བཤད་པ་ཤིན་ཏུ་
དར་ཞིང་འཕྲིན་ལས་རྒྱ་ཆེ་ལ། འབྲོ་ལུགས་པ་རྣམས་ལའང་གྲུབ་པ་བརྙེས་
པའི་སྐྱེས་ཆེན་ཆེས་མང་དུ་བྱུང་བར་སྣང་ངོ་། །
མདོར་ན་སྟོན་པ་ཉིད་ཀྱིས་དཔལ་ལྡན་འབྲས་སྤུངས་ཀྱི་གནས་སུ་དཔལ་
དུས་ཀྱི་འཁོར་ལོའི་གཞི་ལམ་འབྲས་བུའི་ཚུལ་ཇི་ལྟར་གསུངས་པ་དེ་བཞིན་
དུ་ཟླ་བ་བཟང་བོ་སོགས་ཆོས་རྒྱལ་བདུན་དང་འཇམ་དཔལ་གྲགས་པ་སོགས་
རྡོ་རྗེའི་རིགས་ལྡན་རྣམས་ཀྱི་ཞལ་ནས་ཞལ་དང་ཐུགས་ནས་ཐུགས་སུ་ལེགས་
པར་འོང་བ་འདི་ཉིད་འཕགས་བོད་ཀུན་ཏུ་བརྒྱུད་པ་བར་མ་ཆོད་པ་དུས་
ད་ལྟའི་བར་དུ་ལེགས་པར་འོངས་པ་ཡིན། ཁྱད་པར་རང་རེ་ཇོ་ནང་བ་
ལ་ངེས་དོན་སྒྲུབ་པའི་བཀའ་བབས་ཤིང་ལྟ་གྲུབ་ཉམས་ལེན་རྒྱུན་གཅིག་གི་
བྱིན་རླབས་ཀྱི་དྲོད་ཚན་མ་ཡལ་བ་ལ་བསྲེ་སླད་དང་བྲལ་ཞིང་ཚིག་འཁྲི་ཙམ་
ལ་མགོ་བོ་མི་འཁོར་བར་སྒྲུབ་པ་སྙིང་བོར་བྱེད་པའི་སྲོལ་བཟང་གི་རྒྱུན་དུས་
ཀྱི་ཐ་མ་ད་ལྟའི་བར་དུའང་ཡོད་པ་ཡིན་ནོ། །
འོན་ཀྱང་ངེས་དོན་ཟབ་མོའི་རྣལ་འབྱོར་གྱི་སྒྲུབ་ཚུགས་བཟང་བོ་འདི་
18



ཇོ་ནང་ཨེ་༦ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
ཡང་དུས་དེང་སྐབས་ལ་མཚོན་ན་ཕྱི་ནང་འགལ་རྐྱེན་སྣ་མང་གི་ཁྲོད་ན་གནས་
ཤིང་རང་རེའི་སྒྲུབ་གནས་ལ་ལར་ཉམས་ལེན་སྒྲུབ་པའི་ཟོལ་གྱིས་དཔལ་འབྱོར་
འདུ་འགོད་ལ་བརྩོན་ཞིང་དགོན་སྡེ་མང་བོ་ཞིག་འཇིག་རྟེན་ནོར་གྱི་སྟོབས་
འབྱོར་རྒྱས་པའི་དག་ཞིང་གསར་བ་ཞིག་ཏུ་བསྒྱུར་བས་ལྟོ་སྐྱ་གོས་ཧྲུལ་གྱིས་
འཚོ་བའི་ཁྲོད་ནས་སྒྲུབ་པ་སྙིང་བོར་བྱེད་པའི་སྒྲུབ་ཚུགས་བཟང་བོ་འདི་
དག་ཀྱང་རྒུད་པ་ནས་རྒུད་པའི་ཕྱོགས་སུ་འགྲོ་བའི་འགོ་བརྩམས་འདུག
དེས་ན་མུ་མཐུད་ནས་ལེགས་བཅོས་དང་ཡར་རྒྱས་ཀྱི་སྒོ་ནས་ངེས་དོན་བསྟན་
པའི་མཛེས་རྒྱན་དུ་འགྲོ་བའི་སྒྲུབ་ཚུགས་ཟབ་མོའི་སྒྱུ་རྩལ་གཡའ་དང་དྲི་
མས་མ་གོས་པའི་གོང་བུ་ཕྱི་གསལ་ནང་གསལ་ཞིག་ཏུ་གྲུབ་སྟེ་ལྷད་མེད་རྣམ་
པར་དག་པའི་དད་པའི་མཛེས་རྒྱན་དུ་འགྲོ་ཕྱིར་རང་རེ་ཇོ་ནང་བའི་ཡོད་ཚད་
ཀྱི་ཡོད་ཚད་ཐམས་ཅད་སྒྲུབ་ཚུགས་ཟབ་མོའི་ལུས་སྲོག་གི་ཀློང་དུ་འབུལ་
ཞིང་སྒྲུབ་པའི་ཚུགས་མ་ཤོར་ཞིང་ཉམས་ལེན་གྱི་བྲོ་བ་ཞིམ་པོ་གཞན་ལ་མེད་
པ་ཞིག་མྱོང་རྒྱུ་ཡོད་དགོས་ངེས་རེད། ཕུལ་དུ་བྱུང་བའི་སྔོན་གྱི་སྒྲུབ་ཚུགས་
བཟང་བོས་དེ་རིང་གི་ཚབ་བྱེད་མི་ཐུབ་པ་མ་ཟད་ཤི་མ་གསོན་དུ་ཡོད་པའི་
སྒྲུབ་པའི་གཟུགས་བརྙན་ཙམ་གྱི་གར་སྟེགས་ལ་རེ་བའི་མིག་ཞགས་གཏོད་
དགོས་ན་ཕྱི་ནང་ཀུན་གྱིས་འཕྱ་སྨོད་གྱིས་རྡོག་བརྫིས་གཏོང་བའི་སྡིག་
ཉེས་ཤིག་ཀྱང་འཁྲི་སྲིད་པས་ཡོད་ཚད་དཔལ་འབྱོར་གྱི་རྗེས་སུ་རྒྱུག་པ་
མཚམས་ཞོག་ལ་ངེས་པ་དོན་གྱི་སྦྱོར་དྲུག་ལོ་གསུམ་གྱི་སྒྲུབ་པ་ཟབ་མོའི་
ཀློང་དུ་འབྱམས་ཤིང་གཞན་ལས་ལྷག་པའི་དམིགས་བསལ་འདི་དང་འདི་
འདྲ་བ་ཞིག་འདུག་ཅེས་ཀུན་གྱིས་གདེང་འཇོག་ཚད་མཐོན་པོ་བྱེད་པའི་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཚད་དུ་སླེབས་ན་ཅི་འདྲའི་དགའ་བ་ལ་ཨང་། དཔལ་ལྡན་དུས་ཀྱི་འཁོར་
ལོའི་བཤད་པའི་ཕྱོགས་ནས་ཀྱང་སྔོན་དུས་ཀུན་མཁྱེན་དོལ་པོ་བ་ཡབ་སྲས་དང་
འཇམ་མགོན་བླ་མ་སྒྲོལ་བའི་མགོན་པོ་སོགས་ཀྱི་སྐུ་རིང་ལ་དཔལ་དུས་ཀྱི་
འཁོར་ལོའི་རྒྱུད་ཀྱི་འཆད་ཉན་གྱི་གཙོས་བཤད་སྒྲུབ་ལས་གསུམ་གྱི་འཕྲིན་
ལས་རླབས་པོ་ཆེ་དར་ཞིང་ཁྱད་པར་རྒྱུད་འགྲེལ་དྲི་མེད་འོད་སོགས་ལ་ལན་
གཅིག་མ་ཡིན་པར་ཡང་དང་ཡང་དུ་འཆད་ཉན་བྱས་ཚུལ་ནི། ཆོས་རྗེ་ཀུན་
མཁྱེན་དོལ་པོ་བས་ཆོས་རྗེ་ཕྱོགས་ལས་རྣམ་རྒྱལ་ལ་རྒྱུད་འགྲེལ་དྲི་མེད་འོད་
ཀྱི་འགྲེལ་བཤད་ལན་ཉེར་ལྔ་གསུངས་པའི་ཐ་མར་ཀུན་མཁྱེན་ཆེན་པོས་ཀྱང་
རྒྱུད་ལ་དཔྱད་པ་ཡོངས་སུ་རྫོགས་ཤིང་རྒྱུད་ཀྱི་དགོངས་དོན་མཐར་ཐུག་པའི་
དོན་རྣམས་ཐག་བཅད་པ་རྣམས་ཟིན་བྲིས་སུ་རྒྱུད་ཀྱི་མཆན་འགྲེལ་དུ་བཏབས་
པའི་ཕྱོགས་ལས་རྣམ་རྒྱལ་གྱི་རྒྱུད་མཆན་ཞེས་གྲགས་པ་འདིས་ཀྱང་ཀུན་མཁྱེན་
ཡབ་སྲས་ཀྱི་སྐུ་དུས་ན་དཔལ་དུས་ཀྱི་འཁོར་ལོའི་རྒྱུད་ཀྱི་བཤད་པ་ཇི་ལྟར་
ཡོད་པ་ཚོད་དཔག་བྱེད་ཐུབ་པར་སྣང་ངོ༌། །
སྤྱིར་བསྡུས་རྒྱུད་འགྲེལ་ཆེན་བཅས་པཎ་ཆེན་ཟླ་མགོན་དང་འབྲོ་ལོ་ཙཱ་
བ་ཤེས་རབ་གྲགས་ཀྱིས་བསྒྱུར་བ། ཤོང་སྟོན་རྡོ་རྗེ་རྒྱལ་མཚན་གྱིས་འགྱུར་
བཅོས་མཛད་པ་དེ་ཕྱིས་སུ་ཀུན་མཁྱེན་ཇོ་ནང་བའི་གསུང་གི་རྗེས་སུ་འབྲང་
སྟེ་ཉིད་ཀྱི་ཐུགས་སྲས་ལོ་ཙཱ་བ་བློ་གྲོས་དཔལ་དང་ས་བཟང་བློ་གྲོས་རྒྱལ་མཚན་
གཉིས་ཀྱིས་ཞུས་ཆེན་མཛད། ཡབ་སྲས་གསུམ་གྱི་རྒྱུད་འགྲེལ་བསྡུས་དོན་
མཆན་བུ་བཅས་ཀྱི་བཤད་རྒྱུན་རྗེ་བཙུན་རིན་པོ་ཆེའི་དངོས་སློབ་རྒྱལ་ཚབ་
རིན་ཆེན་རྒྱ་མཚོ་ནས་རིམ་པར་འབྲོག་དགེ་ཀུན་དགའ་དཔལ་བཟང་དང་།



ཇོ་ནང་ཨེ་ཝཾཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
དེའི་སྐུ་ཚ་ཆོས་སྐྱོང་དོན་གྲུབ་སོགས་ལས་ཁམས་རྔ་ཡུལ་ཕྱོགས་ནས་བརྒྱུད་
དེ་འཛམ་ཐང་གཙང་བ་དགེ་སློང་དང་། དེའི་ཐུགས་སྲས་ངག་དབང་ཆོས་
འཕགས་ཀྱི་བར་བཤད་རྒྱུན་ཡོད་པར་གྲགས། ལྷག་པར་དུས་རབས་བཅོ་
བརྒྱུད་པའི་ནང་དུ་བྱོན་པའི་འབའ་མདའ་འཇམ་པའི་དབྱངས་ཡབ་སྲས་
ཀྱི་སྐུ་རིང་ལའང་དུས་ཀྱི་འཁོར་ལོའི་རྒྱུད་ཀྱི་བཤད་པ་ཡོངས་གྲགས་སུ་ཇི་
ལྟར་བྱས་པ་ཡོད་པའི་ལོ་རྒྱུས་གསལ་བོ་བདག་གིས་མ་ངེས་ཀྱང་ཁོང་གིས་
བྱས་པའི་དཔལ་དུས་ཀྱི་འཁོར་ལོའི་བསྐྱེད་རྫོགས་ཀྱི་སྤྱི་དོན་ཆེན་མོ་རྣམ་
གཉིས་ལ་བལྟས་ན་རྒྱུད་འགྲེལ་དྲི་མེད་འོད་དང་འཇམ་མགོན་བླ་མ་ཏཱ་ར་
ནཱ་ཐའི་དབང་མདོར་བསྟན་གྱི་ཊཱི་ཀ་སོགས་ལ་བཤད་པ་ཟབ་མོ་མཁས་པ་
དགྱེས་པའི་ལེགས་བཤད་མང་བོ་གནང་འདུག དེས་ན་དེ་རྣམས་ཀྱི་སྐུ་
རིང་ལའང་རྒྱུད་ཀྱི་བཤད་པ་ཧ་ལས་ཤིང་རླབས་ཆེ་བ་ཡོད་པ་ནི་དེ་དག་གི་
ལོ་རྒྱུས་ལ་ཕྱི་མིག་ཙམ་བལྟས་པས་ཤེས། འོན་ཀྱང་དེ་དག་ནི་འདས་ཟིན་
པའི་གནའ་རབས་ཀྱི་ལོ་རྒྱུས་ཕུན་སུམ་ཚོགས་པ་ཞིག་ཡིན་པས་དེས་དེ་རིང་
གི་ཕུན་སུམ་ཚོགས་པའི་གོ་མི་ཆོད། དེས་ན་ཉེ་བའི་དུས་འདིར་མཚོན་ན་
དཔལ་དུས་ཀྱི་འཁོར་ལོའི་རྒྱུད་འགྲེལ་སོགས་ལ་བཤད་པ་གནད་དུ་ཐོན་པ་
ཞིག་ཉིན་སྐར་གྱི་རྗེས་སུ་འགྲོ་བ་སྣང་བས་རང་ཅག་གི་ཡོད་དགུ་རྩལ་སྤྲུག་
གིས་དེའི་ཕྱོགས་ལ་འབད་པ་བྱས་ཏེ་ཐ་ནའང་ཁ་དུས་འཁོར་སྣ་དུས་འཁོར་
ཟེར་བའི་གནས་བབས་ཞིག་ལ་འགྲོ་ཨེ་ཐུབ་བལྟ་དགོས། རང་རེའི་ད་ལྟའི་
གནས་སྟངས་དང་བསྡུར་ན་དཔལ་ལྡན་དུས་ཀྱི་འཁོར་ལོའི་རྒྱུད་འགྲེལ་གྱི་
བཤད་པ་ཟབ་མོ་ཞིག་གི་འཛུམ་དཀར་བཞད་པའི་ཕྱོགས་ལ་རེ་ཐག་ཆད་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཅིང་སྔགས་ཕྱོགས་རྒྱུད་སྡེ་ཟབ་མོའི་སྒོམ་སྒྲུབ་ཀྱི་གདོང་ལ་མཚར་སྣང་གི་
ཉམས་ལེན་དོན་གྱིས་སྟོང་ཞིང་སྒོ་གང་ཐད་ནས་ཞན་ཆ་ཞིག་དོད་འདུག་
པ་ལས་རྣམ་རིག་གསལ་བའི་མིག་ཟུང་ཞིག་མཐོང་རྒྱུ་ཤིན་ཏུ་ཉུང་། ལ་
ལས་དཔལ་ལྡན་དུས་ཀྱི་འཁོར་ལོའི་བསྟན་པ་ལ་མཛད་རྗེས་རླབས་ཆེན་
བཞག་ཡོད་པའི་རློམ་སེམས་ཀྱི་སྒོ་ནས་རྒྱུད་འགྲེལ་གྱི་དཔེ་ཆ་འགའ་རེ་
སྐྱར་པར་ཡང་པར་བྱེད་བཞིན་ཡུས་དང་བཅས་ཏེ་བསྟན་པ་ལ་བྱ་བ་བྱས་
སོང་སྙམ་པ་འདུག ཁ་ཅིག་ནི་བླ་སློབ་ཀྱི་མཚན་ཉིད་སོགས་ལ་བརྟག་མི་
དགོས་པ་ཁྱི་དང་གློ་བ་འཕྲད་པ་ལྟར་གང་བྱུང་གི་སྒོ་ནས་དབང་གི་བརྡ་
དོན་རྟགས་གསུམ་སོགས་ལ་མགོ་བོ་འཁོར་བཞིན་རི་བོང་ཅལ་གྱི་རྗེས་སུ་
འབྲངས་ཏེ་ཐོབ་ཐོབ་མང་བོའི་རྣམ་གྲངས་བརྩེགས་མཁན་མང་ངོ་། །
འོན་ཀྱང་དགའ་འོས་པ་ཞིག་ལ་ཉེ་བའི་ལོ་འགའི་རིང་དུ་རང་རེའི་དགོན་
མ་ལག་ཐམས་ཅད་དུ་ཆོས་འཆད་ཉན་ཡོད་ཚད་ཕུན་སུམ་ཚོགས་ཤིང་ཚད་
དུ་ལོངས་པ་དེ་འདྲ་མིན་ན་ཡང་གོག་ལངས་འགྱེལ་གསུམ་གྱི་བརྒྱུད་རིམ་
ཁྲོད་རིམ་བཞིན་འཐུས་སྒོ་ཇེ་ཚང་དང་། ཁྱབ་ཁོངས་ཇེ་ཡངས་སུ་འགྲོ་
བཞིན་པའི་ངང་ནས་གྲྭ་བའི་རིན་ཐང་དང་། མིའི་རིགས་ཀྱི་མ་འོངས་
པའི་ཆེད་དུ་ནུས་ཤུགས་འདོན་པའི་སྤྲོ་སྣང་གི་ཚ་རླབས་ཤིག་མཆེད་བཞིན་
ཡོད་པའི་གནས་བབས་འདི་འདྲ་མཐོང་ཚེ་རིམ་གྱིས་རྒྱུད་ཀྱི་རྒྱལ་བོ་དཔལ་
དུས་ཀྱི་འཁོར་ལོའི་རྒྱུད་འགྲེལ་སོགས་ལའང་འཆད་ཉན་གྱི་རེ་བའི་མྱུ་གུ་
འབུས་ཐུབ་པའི་ཚོར་སྣང་ཞིག་ཀྱང་ཤར་བྱུང་། རང་རེའི་ངེས་དོན་གྱི་
བསྟན་པ་ལ་རུལ་བྲོ་བའི་ལོག་ཞེན་ཡོད་ཚད་གཙང་སེལ་བྱ་བའི་ཆེད་དུ་དགག་



ཇོནང་ཨེ་ཝཾ་ཤེས་རིག་དཔེ་ཚོགས་ དུ ས་ཀྱི་འཁོར་ལོའི་ནང་གཞན་གསུམ་གྱི་བསྡུས་དོན། པོདབཅུ་གཉིས་པ།
སྒྲུབ་ཀྱི་མཚོན་ཁ་ཅུང་ཟད་བརྡར་བར་འདོད་ཀྱང་གཟུར་གནས་མཁས་པས་
མཐོང་ཚེ་སུན་སྣང་སྐྱེ་བའི་རྒྱུ་རུ་འགྲོ་སྲིད་སྙམ་ཏེ་རེ་ཞིག་མ་སྤྲོས་སོ། །
དུས་ཀྱི་འཁོར་ལོའི་ཕྱི་ནང་གཞན་གསུམ་སྤྱིར་བཤད་པ།
དེ་ལྟར་གླེང་བསླངས་པའི་ཚུལ་དུ་དཔལ་དུས་ཀྱི་འཁོར་ལོའི་བྱུང་བ་
དང་འབྲེལ་ཏེ་རྒྱུད་ཀྱི་བཤད་པ་དང་སྒྲུབ་པ་སོགས་ཀྱི་འཕེལ་རིམ་ལ་ཅུང་
ཟད་དཔྱད་པ་སྔོན་དུ་བཏང་སྟེ། སྐབས་སུ་བབས་པ་དུས་ཀྱི་འཁོར་ལོའི་
ཕྱི་ནང་གཞན་གསུམ་གྱི་ཚུལ་མཛུབ་མོ་རི་སྟོན་ཙམ་ཞིག་སྤྲོ་བར་འདོད་དོ། །
དེ་ཡང་འབྱུང་བཞིའི་དཀྱིལ་འཁོར་དང་ལྷུན་པོ་ས་དུམ་བུ་བཅུ་གཉིས་གཟའ་
སྐར་དུས་སྦྱོར་སོགས་ཕྱི་འཇིག་རྟེན་གྱི་ཁམས་ལ་ཕྱི་དུས་ཀྱི་འཁོར་ལོ་དང་།
སྐྱེས་བུའི་ལུས་ཀྱི་རྩ་རླུང་ཐིག་ལེའི་གནས་ཚུལ་སོགས་ལ་ནང་དུས་ཀྱི་འཁོར་
ལོ་དང་། སེམས་རྒྱུད་ལ་ཡེ་ཤེས་སྐྱེ་རུང་དུ་བྱེད་པའི་དབང་གི་རྣམ་བཞག་
དང་ལམ་བསྐྱེད་རྫོགས་རིམ་གཉིས་འབྲས་བུ་དང་བཅས་པ་ལ་གཞན་དུས་
ཀྱི་འཁོར་ལོ་ཞེས་ཟེར། དེས་ན་ཕྱི་ནང་གཞན་གསུམ་སྦྱང་གཞི་སྦྱོང་བྱེད་
དུ་སྦྱར་བའི་ཆ་ནས་བཏགས་ཕྱིར་སྦྱང་གཞི་སྣོད་བཅུད་ཀྱི་དངོས་པོའི་གནས་
ལུགས་དང་མཐུན་པར་གཏན་ལ་ཕབས་པའི་སྦྱོང་བྱེད་ལམ་བསྐྱེད་རྫོགས་
དང་། སྦྱང་འབྲས་བདེ་སྟོང་ཟུང་འཇུག་གི་དཔལ་དུས་ཀྱི་འཁོར་ལོའི་
གོ་འཕང་སོགས་ནི་གཞན་དུས་ཀྱི་འཁོར་ལོའི་རྣམ་བཞག་ཅེས་འབྱུང་བ་ཡིན་
ནོ། །དཔལ་དུས་ཀྱི་འཁོར་ལོའི་རྩ་བའི་རྒྱུད་སྟོང་ཕྲག་བཅུ་གཉིས་པ་ལས་
23



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གསུངས་པའི་སྙིང་བོའི་སྔགས་རྣམ་བཅུ་དབང་ལྡན་ཞེས་པའི་ཡི་གེ་བཅུ་བོས་
ཕྱི་ནང་གཞན་གསུམ་གཏན་ལ་འབེབས་ཚུལ་ཡོད་དེ། ཐོག་མར་ཕྱིའི་གཟའ་
སྐར་སོགས་ཀྱི་རྒྱུ་བའི་དུས་ཀྱི་འཁོར་ལོའམ་དུས་ཀྱི་ཆ་རྣམས་ཁམས་དྲུག་
གམ་བཅུའི་ཡི་གེ་སོ་སོས་མཚོན་ནས་གཏན་ལ་ཕབ་སྟེ་དེ་ནས་ནང་དྲུག་ལྡན་
གྱི་རྩ་རླུང་ཐིག་ལེའི་རྒྱུ་བའི་དུས་ཀྱི་འཁོར་ལོ་སྟེ་དུས་ཀྱི་དངོས་པོའི་ཆའི་སྡེ་
ཚན་རྣམས་ཕྱི་རོལ་མཚོན་བྱེད་ཀྱི་ཡི་གེ་དེ་དག་གིས་མཚོན་ནས་ཕྱི་རོལ་དང་
མཐུན་པར་ནང་ལ་ཡང་ཡོད་པར་བསྟན། དེ་ནས་ཁམས་དྲུག་ལྡན་ལ་བསྐུར་
བའི་དབང་དང་དེའི་སྒོམ་པའི་སྒྲུབ་ཐབས་དང་རྫོགས་རིམ་གྱི་ཡེ་ཤེས་དང་།
འབྲས་བུ་ཇི་འདྲ་ཞིག་ཐོབ་ཀྱི་གྲངས་དང་ངོ་བོ་སོགས་གཞན་དུས་ཀྱི་འཁོར་
ལོའི་རྣམ་བཞག་ཀྱང་ཡི་གེ་དེ་དག་གིས་མཚོན་ནས་ནང་བཞིན་གཞན་ལའང་
གོ་བར་མཛད་པའི་ཕྱིར།
དང་བོ། ཕྱི་དུས་ཀྱི་འཁོར་ལོ་བཤད་པ།
ད་ནི་དེ་དག་གི་སྤྱི་དོན་གྱི་ཚུལ་དུ་ཅུང་ཟད་དཔྱད་ན།
འཁོར་ལོའི་ཕྱི་ནང་གཞན་གསུམ་ལས་དང་བོ་ནི།
དུས་ཀྱི་
༡ སྣོད་ཀྱི་འཇིག་རྟེན་བཤད་པ།
དུས་འཁོར་ལུགས་ཀྱི་ཕྱི་སྣོད་ཀྱི་འཇིག་རྟེན་ཏེ། དེ་ཡང་སྣོད་ཀྱི་འཇིག་
རྟེན་སྔ་མ་ཞིག་འཇིག་ནས་སྟོང་བར་གནས་པའི་ཚེ་ཁམས་ལྔ་རྡུལ་ཕྲ་རབ་



ངོནང་ཨེ་ཝི་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོག པོད་བཅུ་གཉིས་པ།
སིལ་བུར་གནས་པ་ལས། འཇིག་རྟེན་ཆགས་པའི་སེམས་ཅན་སྤྱི་མཐུན་
གྱི་ལས་ཀྱི་ནུས་པ་སྨིན་པའི་དབང་གིས་དང་བོར་རླུང་གི་རྡུལ་ཕྲ་རབ་རྣམས་
འདབས་འབྱར་བར་གྱུར་པ་ལས་ཡང་ཞིང་གཡོ་བའི་རླུང་དུ་འགྱུར་ཞིང་།
དེ་བཞིན་མེ་དང་ཆུ་དང་སའི་རྡུལ་ཕྲ་རབ་རྣམས་འདབས་འབྱར་བ་ལ་རིམ་
གྱིས་གློག་གི་རྣམ་པ་ལྟ་བུའི་མེ་དང་། ཆར་གྱི་རྣམ་པ་ལྟ་བུའི་ཆུ་དང་།
དབང་གཞུའི་རྣམ་པ་ལྟ་བུའི་སར་འགྱུར་རོ། །ནམ་མཁའི་ཁམས་ཀྱི་རྡུལ་
ཕྲ་རབ་རྣམས་ནི་འབྱུང་བ་གཞན་བཞི་ལ་ཁྱབ་བྱེད་དུ་གནས་པ་ཡིན་ཞིང་།
གཟུགས་ཅན་གཞན་ལ་གོ་འབྱེད་པའི་ནམ་མཁའི་འདུས་བྱས་ཤིག་ཡིན་པར་
གསུངས། དེ་དག་རིམ་བཞིན་འཕེལ་བ་ལས་འོག་གཞི་རླུང་མེ་ཆུ་གསུམ་
རང་རང་གི་སྟེང་མ་ལས་དཔག་ཚད་འབུམ་ཕྲག་རེ་རེ་ཕྱིར་ལྷག་པ་དེ་ཉིད་
སྟེང་མ་སྐྱོར་བའི་ཚུལ་གྱིས་སྟེང་དུ་འཕགས་ཏེ་སའི་དཀྱིལ་འཁོར་དང་རླུང་
མེ་ཆུ་གསུམ་གྱེན་དུ་འཕགས་པ་རྣམས་ཁད་མཉམ་པར་གནས་སོ། །སའི་
དཀྱིལ་འཁོར་གྱི་དབུས་སུ་རི་རབ་ནི་ཟླུམ་པོ་དཔངས་སུ་དཔག་ཚད་འབུམ་
ཕྲག་གཅིག དེའི་སྟེང་དུ་བར་སྣང་སྟོང་བར་སྣང་བའི་ཡིད་གཟུགས་ཀྱི་
རྣམ་པ་ལ་ལྷུན་པོའི་མགྲིན་པ་དང་གདོང་དང་གཙུག་ཏོར་གྱི་ཐ་སྙད་བྱས་
པའི་མགྲིན་པ་ལ་དཔག་ཚད་སྟོང་ཕྲག་ཉེར་ལྔ། གདོང་ལ་ལྔ་བཅུ། གཙུག་
ཏོར་ལ་ཉེར་ལྔ་སྟེ་རི་རབ་ཀྱི་རྩ་བ་ནས་གཙུག་ཏོར་གྱི་རྩེ་མོའི་བར་ལ་དཔག་
ཚད་འབུམ་ཕྲག་གཉིས་ཡོད་དོ། །རི་རབ་ཀྱི་རྩ་བའི་རྒྱུར་རིའི་སྙིང་བོ་དཔག་
ཚད་སྟོང་ཕྲག་བཅུ་དྲུག དེའི་ཕྱི་རོལ་ཏུ་དཔག་ཚད་སྟོང་ཕྲག་གཅིག་པའི་
འགྲོམ་སྟེགས་ཀྱིས་བསྐོར་ཞིང་། དེའི་རྒྱུར་སྟོང་ཕྲག་བཅོ་བརྒྱད་དོ། །
25



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རི་རབ་ཀྱི་འགྲམ་སྟེགས་ཀྱི་མཚམས་ནས་ཅུང་ཟད་ཇེ་སྦོམ་དུ་སོང་སྟེ་རྒྱུར་
ཡང་དཔག་ཚད་སྟོང་ཕྲག་ལྔ་བཅུར་འགྱུར་ཞིང་དཔངས་སུ་དཔག་ཚད་སྟོང་
ཕྲག་ལྔ་བཅུའི་མཚམས་སུ་སླེབས་པ་དེ་ནས་རྩེ་ཇེ་སུབ་དུ་སོང་བའི་ཚུལ་གྱིས་
གདེངས་ཀ་ཕྱིར་འཕྱུར་བའི་རི་རབ་ཀྱི་སྟེང་གི་རྒྱུར་དཔག་ཚད་སྟོང་ཕྲག་
ལྔ་བཅུ་ཡོད། རི་རབ་ཀྱི་ཁ་ཁྱེར་གྱིས་ཁྱབ་པའི་ཁོངས་ཀྱི་རྒྱུར་དཔག་ཚད་
སྟོང་ཕྲག་བཅུ་དྲུག་ཡོད་པའི་ས་དཀྱིལ་སྟེང་ཆ་མཉམ་པ་བཅོ་བརྒྱད་དུ་བྱས་
པའི་ཆ་རེ་ལ་གླིང་དྲུག་མཚོ་དྲུག་རི་དྲུག་སྦྲེལ་ཏེ་གནས་པ་ལ་ལོངས་སྤྱོད་ཀྱི་
ས་བ་ཞེས་བཤད་དོ། །བསིལ་རིའི་ཕྱི་མཐའ་ནས་ཆུ་དཀྱིལ་གྱི་ནང་མཐའི་
བར་ལ་དཔག་ཚད་སྟོང་ཕྲག་ཉེར་ལྔ་ཡོད་པའི་ས་དཀྱིལ་གྱི་ཆ་ནི་གླིང་བདུན་
པ་འཛམ་གླིང་ཆེན་པོ་ལས་ཀྱི་ས་ཞེས་བྱ་ཞིང་དེ་དུམ་བུ་བཅུ་གཉིས་སུ་བགོས་
པས་གླིང་བཅུ་གཉིས་སོ། །དེའི་ཕྱི་རོལ་ཏུ་ལན་ཚྭའི་རྒྱ་མཚོ་དང་རི་བདུན་
པ་རྡོ་རྗེ་རིའམ་རྟ་གདོང་གི་མེ་སོགས་ཡོད། དེ་ཡང་རླུང་དཀྱིལ་ནས་ལྷུན་
པོའི་གཙུག་ཏོར་གྱི་བར་ལ་སྲིད་པ་སུམ་ཅུ་རྩ་གཅིག་གི་གནས་ཡོད་པར་བཤད་
དོ། །རི་རབ་ཀྱི་དབྱིབས་ནི་ཟླུམ་པོ་སྟེ་རྭ་ལྔས་ཡོངས་སུ་བསྐོར་བ། རྭ་འོག་
མ་བཞི་ལྷུན་པོ་ལ་སྐེ་རགས་བཅིངས་པའི་ཚུལ་དུ་བསྐོར་བ། དེ་ཡང་རྭ་
འོག་མ་ལས་སྟེང་མ་རྣམས་རྒྱ་ཇེ་ཆེར་སོང་བ་སྡེར་འགག་ཁ་འཕྱང་ཆུང་ངུའི་
སྟེང་དུ་ཆེན་པོ་བརྩེགས་པ་ལྟ་བུ་སྟེ་རྭ་སྟེང་མ་ནི་རི་རབ་ཀྱི་རྩེ་དང་ཁད་མཉམ་
པ་ཕྱོགས་རྣམས་ཕྱི་ལ་བསིལ་རིའི་རྩེ་མོ་ལ་རེག་པར་བཤད། རྭ་ལྔ་བོ་
རིམ་བཞིན་རི་རབ་ལ་ཟོ་དཀྱིལ་བཞིན་ཡོད་པར་ཕྱོགས་མཆན་ལས་གསུངས་
པའང་དེ་དང་མཚུངས་སྙམ། རི་རབ་ཀྱི་དབུས་ཀྱི་ཁ་དོག་ལྗང་ཁུ་དང་།



ཇོ་ནང་ཨེ་ཙི་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
ཤར་སྔོ་ནག ལྷོ་དམར་བོ། ནུབ་སེར་བོ། བྱང་དཀར་བོའོ། །དུས་འཁོར་
ལུགས་ཀྱི་དཔག་ཚད་ཀྱི་ཚད་ནི་གཟུགས་ཀྱི་ཆུང་མཐའ་རྡུལ་ཕྲ་རབ་ཡིན་
ལ། དེ་བརྒྱད་དུ་བརྩེགས་པ་རྡུལ་ཕྲན་གཅིག དེ་བཞིན་དུ་སྐྲ་རྩེ་དང་།
སྐེ་ཚེ་དང་། ཤིག་དང་། ནས་དང་། སོར་གྱི་བར་བརྒྱུད་འགྱུར་རེ་དང་།
སོར་ཉེར་བཞི་ཁྲུ། ཁྲུ་བཞི་གཞི་འདོམ་གང་། གཞི་འདོམ་སྟོང་ཕྲག་གཉིས་
རྒྱང་གྲགས་དང་། རྒྱང་གྲགས་བཞི་དཔག་ཚད་གཅིག་གི་ཚད་ཡིན་ནོ། །
དེའི་ཕྱིར་འདིར་བཤད་པའི་དཔག་ཚད་འབུམ་ཕྲག་གཅིག་ལ་མངོན་པ་བའི་
འབུམ་ཕྲག་གཉིས་འོང་ངོ༌། །
རི་རབ་ཀྱི་ཁོར་ཡུག་བར་སྣང་སྟོང་བ་ལ་གནས་པའི་རླུང་གི་ཁོར་ཡུག་
ཟླུམ་པོ་ལ་གོ་ལ་ཟེར་ཞིང་། དེ་ནམ་མཁའ་སྟོང་བར་ཡོད་པས་ནམ་
མཁའི་གོ་ལ་དང་། ཉི་ཟླ་རྒྱུ་བས་ཉི་ཟླའི་གོ་ལ། རྒྱུ་སྐར་རྣམས་རྒྱུ་བས་
རྒྱུ་སྐར་གྱི་གོ་ལ། དེའི་ཐད་ཀའི་ས་ལ་སའི་གོ་ལ་ཞེས་བརྗོད། དེ་ལ་ཁྱིམ་
ཞེས་པ་རྒྱུ་སྐར་ཉེར་བརྒྱད་ཀྱིས་རི་རབ་ཀྱི་མཐའ་འམ་ནམ་མཁའ་ལ་གཡོན་
སྐོར་དུ་གནས་པའི་རྒྱུ་སྐར་རེ་རེའི་ས་ཁྱོན་བཞི་རེ་ཕྱེ་བའི་བཞི་ཆ་ལ་རྒྱུ་
སྐར་གྱི་རྐང་བ་བརྗོད་ལ། དེ་ལས་ཐ་སྐར་རྐང་བ་བཞི། བྲ་ཉེ་རྐང་བ་
བཞི། སྨིན་དྲུག་རྐང་བ་གཅིག་སྟེ་རྒྱུ་སྐར་རྐང་བ་དགུའི་ས་ཁྱོན་ལ་ལུག་
གི་ཁྱིམ་ཞེས་བརྗོད་པ་སོགས་རིམ་བཞིན་གཡོན་བསྐོར་དུ་ནམ་མཁའ་ལ་
རྒྱུ་སྐར་གྱི་རྐང་བ་དགུ་རེ་ལ། གླང༌། འཁྲིག་པ། ཀརྐ་ཊ། སེང་གེ བུ་
མོ། སྲང་། སྡིག་པ། གཞུ། ཆུ་སྲིན། བུམ་པ། ཉ་ཁྱིམ་ཞེས་རིམ་པས་
བརྗོད། ཁྱིམ་དེ་དག་གིས་ཞག་རེ་ལ་རི་རབ་གཡས་སུ་ལན་རེ་བསྐོར་བ་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ཡིན། གཟའ་ཡང་སྤྱིར་བདུན་གྱི་ཁར་སྒྲ་གཅན་ནམ་ར་ཧུ་ལ་དང་། དུ་
བ་མཇུག་རིང་བསྣན་པས་བཅུའོ། །སྒྲ་གཅན་མཇུག་མ་ལ་དུས་འཁོར་
ལས་དུས་མེ་ཟེར་ཞིང་དེ་ནི་ལྷ་མ་ཡིན་གྱི་དབང་བོ་ཡིན། ལུས་དཔག་
ཚད་བདུན་བརྒྱ་ཡོད་པ་ལ་སྤྲུལ་བས་དཔག་ཚད་བརྒྱ་སྟོང་ཕྲག་དྲུག་ཅུ་རྩ་
བརྒྱུད་དུ་བཤད།
གཟའ་བདུན་ནི་རྒྱལ་ཆེན་རིས་བཞི་བའི་ལྷའི་བུ་ཡིན་ལ། རྒྱུ་སྐར་
ཉེར་བརྒྱད་ཀྱང་འདོད་ལྷ་དང་བོའི་ལྷའི་བུ་མོ་ཡིན་པས་དེ་གཉིས་འཕྲད་
པ་ལ། འཕྲོད་སྦྱོར་བ་བྱེད་པ་བཟང་ངན་གྱི་ཐ་སྙད་བཏགས་ནས་འཇིག་
རྟེན་ལ་ཤིས་མི་ཤིས་བརྟག་པའོ། །
གཟའ་སྒྲ་གཅན་གདོང་མཇུག་གཉིས་ཀྱིས་རང་འགྲོས་གཡས་སྐོར་དང་
ཉི་མས་གཡོན་བསྐོར་དུ་ལོ་གཅིག་ལ་ཁྱིམ་བཅུ་གཉིས་འཁོར། ལྷག་པ་པ་
སངས་མཇུག་རིང་གསུམ་གྱིས་རང་འགྲོས་ཉི་མའི་གཡོན་ཕྱོགས་ནས་དལ་
བ་དང་། མིག་དམར། ཕུར་བུ་སྤེན་པ་གསུམ་གྱིས་རང་འགྲོས་ཉི་མའི་
གཡས་ཕྱོགས་ནས་མྱུར་བར་གཟའ་དྲུག་པོས་རི་རབ་གཡོན་བསྐོར་བྱེད།
མྱུར་འགྲོས་དལ་འགྲོས་འབྱུང་འགྲོས་འཁྱོག་འགྲོས་ཏེ་གཟའི་འགྲོས་བཞི་
ཡོད། རྒྱུ་སྐར་ཉེར་བརྒྱད་ལ་རང་འགྲོས་མེད་ཅིང་རླུང་འགྲོས་ཀྱིས་ཉིན་
ཞག་རེ་ལ་འཁོར། སྤྱིར་ས་ལ་དུམ་བུ་བཅུ་གཉིས་ཡོད་པ་ལྟར་ནམ་མཁའ་
དུམ་བུ་བཅུ་གཉིས་སུ་ཕྱེ་ནས་ཁྱིམ་བཅུ་གཉིས་བྱེད། ཧོར་ཟླ་དང་བོ་ཉི་
མ་བུམ་ཁྱིམ་བྱང་གླིང་གཡས་མའི་སྟེང་ཙམ་དང་། གཉིས་པ་ཉ་ཁྱིམ་ཤར་
གླིང་དང་བོ། གསུམ་པ་ལུག་ཁྱིམ་ཤར་གླིང་དབུས་མ། བཞི་བ་གླིང་ཁྱིམ་



ཇོན་ཨེ་ཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུགཉིས་པ།
ཤར་གླིང་གསུམ་པ། ལྔ་བ་འཁྲིག་ཁྱིམ་ལྷོ་གླིང་དང་བོ། དྲུག་པ་ཀར་ཁྱིམ་
ལྷོ་གླིང་དབུས་མ། བདུན་པ་སེང་ཁྱིམ་ལྷོ་གླིང་གསུམ་པ། བརྒྱུད་པ་བུ་
ཁྱིམ་ནུབ་གླིང་དང་བོ། དགུ་བ་སྲང་ཁྱིམ་ནུབ་གླིང་དབུས་མ། བཅུ་བ་
སྡིག་ཁྱིམ་ནུབ་གླིང་གསུམ་པ། བཅུ་གཅིག་གཞུ་ཁྱིམ་བྱང་གླིང་དང་བོ།
བཅུ་གཉིས་ཆུ་ཁྱིམ་བྱང་གླིང་དབུས་མའི་སྟེང་ཐད་ཙམ་ན་ཡོད། དེ་ནི་ཉི་
མའི་རང་འགྲོས་ཤིང་རྟ་བདུན་གྱི་དབང་གིས་ལོ་གཅིག་ལ་ལན་གཅིག་དང་།
ཟླ་བ་ནི་རང་འགྲོས་ཤིང་རྟ་ལྔས་ལོ་གཅིག་ལ་ལན་བཅུ་གཉིས་འཁོར་བ་ཡིན།
སྤྱིར་ཟླ་ཉི་དཀྱིལ་འཁོར་རྣམས་རླུང་གི་གོ་ལ་ཁོར་ཡུག་དཔག་ཚད་འབུམ་
ཕྲག་བཞི། ཁ་ཞེང་དཔག་ཚད་དོན་ལྔ་ཅན་ཁོར་ཡུག་ཏུ་འཁོར་བ་ལ་ཕྲ་
བཏབ་པ་བཞིན་གནས་པས་རླུང་འགྲོས་ཀྱིས་ཞག་རེ་ལ་ལན་གཅིག་འཁོར་
ཐུབ། སྐར་མ་ཡིན་ན་དེ་བཞིན་ཡོད་པའི་ངེས་པ་མེད་དེ། སྐར་མ་རི་
ཥིའམ་རི་བྱི། གདོལ་བ་བྱང་སྐར་བདུན་ནམ་དྲན་པ། རྔོན་པ་མི་བདུན་
ཟེར་བ་རྣམས་གོ་ལ་དང་མཐོ་དམན་དུ་སོང་བས་ཕྱི་འགྲོས་བྱེད་པའོ། །
༢ མངོན་པ་ནས་བཤད་པའི་འཇིག་རྟེན་དུས་འཁོར་དང་མི་མཐུན་
པས་དུས་འཁོར་རྒྱུད་རྣམ་དག་ཡིན་མིན་
གྱི་ཚུལ་ལ་དཔྱད་པ།
ཆོས་མངོན་པ་བ་རྣམས་ཀྱི་བཤད་ཚུལ་ནི་དུས་འཁོར་དང་མི་མཐུན་པ་
ལྷུན་པོའི་དབྱིབས་གྲུ་བཞི་བ། ཕྱོགས་བཞི་རིམ་པར་དངུལ་བཻ་ཌཱུརླ་ཤེལ་



ཀུན་དགའ་དཔལ་ལྡན་རྒྱུ་མའི་གསུང་འབུམ།
དམར་བོ་གསེར་ཏེ་དེ་དག་གི་ཁ་དོག་ཅན་དང་། ཆུ་ནང་དུ་དཔག་ཚད་
བརྒྱད་ཁྲི་ནུབ་པ་སྟེང་ལ་དེ་དང་འདྲ་བ་འཕགས་པ། རི་རབ་ཀྱི་མཐའ་སྐོར་
དུ་གསེར་གྱི་རི་བདུན་དང་རོལ་པའི་མཚོ་བདུན་གྱིས་ཟླུམ་པོར་བསྐོར་བ་
ལས་གླིང་དྲུག་གི་རྣམ་བཞག་མེད་པ། ཕྱིའི་རྒྱུ་མཚོ་ཆེན་པོའི་མཐའ་ལྕགས་
རི་ནག་པོས་བསྐོར་བ་སོགས་རྒྱས་པ་མངོན་པ་ལ་བལྟའོ། ། །
དེ་ལས་བཤད་པ་མང་བོ་ཞིག་དུས་འཁོར་དང་མི་མཐུན་པའི་རྒྱུ་མཚན་
གྱིས་བོད་ཀྱི་མཁས་པ་འགའ་ཞིག་གིས་དུས་ཀྱི་འཁོར་ལོ་ནི་རྒྱུད་རྣམ་དག་
མ་ཡིན་ཞིང་། འགྲེལ་བྱེད་པ་པོ་དག་ཀྱང་ས་བཅུ་བའི་བྱང་ཆུབ་སེམས་
དཔའ་མ་ཡིན་ནོ་ཞེས་ཟེར། དེ་ནི་མི་འཐད་དེ། འོ་ན་འཇིག་རྟེན་གྱི་ཚད་
དབྱིབས་ཅིས་ཀྱང་མངོན་པ་དང་མཐུན་དགོས་ཤིང་གལ་ཏེ་དེ་དང་མི་མཐུན་
པའི་གཞུང་གང་ཡིན་རྣམ་དག་མ་ཡིན་ན་འཕགས་པ་ལག་ན་རྡོ་རྗེ་གོས་སྔོན་
ཅན་རྡོ་རྗེ་ས་འོག་ཅེས་བྱ་བའི་རྒྱུད་སོགས་མདོ་མང་བོ་ཞིག་རྣམ་དག་མ་ཡིན་
པར་འགྱུར་ཏེ། དེ་དག་ལས་བཤད་ཚུལ་དེ་མངོན་པ་དང་མི་མཐུན་པའི་
ཕྱིར། ཇི་ལྟར་མི་མཐུན་ཚུལ་དུས་འཁོར་རྩོད་སྤོང་རྣམ་དག་ལུང་གི་ཕྲེང་
བར་བཤད་ཡོད་པས་དེར་གཟིགས་འཚལ་ལོ། །མན་ངག་སྙེ་མའི་སྐབས་
སུ། དུས་ཀྱི་འཁོར་ལོ་དང་དེའི་རྗེས་སུ་འབྲངས་པའི་གཞུང་རྣམས་སུ་ཐེག་
པ་གསུམ་དང་འགལ་བའི་རྣམ་པར་གཞག་པ་མང་བོ་རྣམས་བྱས་ཏེ། དེའི་
གཞུང་བྱེད་པ་གྲགས་པ་དང་པདྨ་དཀར་བོ་དང་རྡོ་རྗེ་སྙིང་བོ་དང་ཕྱག་ན་
རྡོ་རྗེའི་མིང་ཅན་དེ་དག་རྣམས་ཀྱང་བྱང་ཆུབ་སེམས་དཔའ་རྣམས་མ་ཡིན་
པ་ཁོ་ནའོ། །ཞེས་མང་དུ་མཁྱེན་པ་རྣམས་སྨྲའོ་ཞེས་ཕྱོགས་སྔ་མ་བརྗོད་



ཇོ་ནང་ཨེཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
པར་མཛད་དེ། མང་དུ་མཁྱེན་པ་ནི་རྩོད་དུས་ཀྱི་ཐམས་ཅད་མཁྱེན་
པ་སློབ་དཔོན་ཤཱནྟི་བ་ཡིན་པར་གྲགས་ཞེས་འདོད་མཁན་གྱི་བོད་ཡོད་པར་
བཤད།
༣ རིག་རལ་གྱིས་དུས་འཁོར་ལ་ལྟ་ཚུལ་ལ་དཔྱད་པ།
བཅོམ་ལྡན་རིག་རལ་གྱིས། དུས་འཁོར་གྱི་ལུགས་འདི་ལ་ཁམས་གསུམ་
རི་རབ་ལ་བཙུད་པ་དང་། སྟོང་གསུམ་ཆད་པ་དང་། ཕྱིའི་རྒྱ་མཚོ་མེའི་
ཁོར་ཡུག་གིས་བསྐོར་བ་སོགས་དང༌། རྩོད་དུས་སུ་འཁོར་ལོ་བསྒྱུར་བ་
འབྱུང་བ་དང་། དེའི་ཚེ་རྫོགས་ལྡན་དུ་འགྱུར་བ་དང་། འཛམ་བུ་གླིང་
ཆེ་ཆུང་གཉིས་ཀྱི་ཆུང་བའི་ནང་སྐོར་ལ་ཤམྦྷ་ལ་ཡོད་པ་སོགས་ཐེག་པ་གསུམ་
གྱི་གསུང་རབ་རྩོད་མེད་རྣམས་དང་འགལ་བ་དང་། དེ་བཞིན་བྱང་ཕྱོགས་
ཤསྒྱུ་ལ། །སངས་རྒྱས་པ་ཡི་གཞུང་ལ་མེད། །དུས་འཁོར་གཞུང་ལས་འབྱུང་
བ་ནི། །བྷ་ར་ཏ་ཡི་འཇིག་རྟེན་ཡིན། །ཞེས་སོགས་ཀྱི་སྒོ་ནས་དུས་འཁོར་མི་
འདོད་པའི་ཚུལ་མང་བོ་གསུངས་ཡོད། དེ་ལ་དཔྱད་པ་འདི་ཡོད་དེ།
ཁམས་གོང་མའི་གནས་དག་ལ་རི་རབ་ཀྱི་མགྲིན་པ་དང་གདོང་ལ་སོགས་
པའི་ཐ་སྙད་མཛད་པ་ཙམ་གྱིས་མགོ་རྨོངས་པར་བྱས་པ་དང་། སྟོང་གསུམ་
ཆད་པར་སྨྲས་པས་ཀྱང་གཞུང་ཙམ་ཡང་ཚང་བར་མ་བཀླགས་པ་གོ་བར་
བྱས། ཤམྦྷ་ལ་ཡང་པུ་ལི་ར་མ་ལ་སོགས་ཡུལ་ཉི་ཤུ་རྩ་བཞི་དང་མཁའ་སྤྱོད་
ཀྱི་གནས་དག་དང་མཚུངས་པར་སྔགས་ཀྱི་གྲུབ་པའི་གནས་ཐུན་མོང་མ་ཡིན་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
པ་ཡིན་པས་ཕར་ཕྱིན་ཐེག་པའི་གཞུང་དག་ཏུ་མ་གསུངས་པ་ཡིན་པས་རིག་
རལ་སོགས་ཀྱིས་མ་དགོངས་པ་ཡིན་པ་མཁས་གྲུབ་སྨྲ་བའི་ཉི་མས་གསུངས་
སོ། །གོང་དུ་མན་ངག་སྙེ་མ་ལས་གསུངས་ཚུལ་བཀོད་ཡོད་ཀྱང་གཞུང་
དེ་ཨ་བྷ་ཡས་མཛད་པ་འདུག་པས་ཁོང་གིས་དུས་འཁོར་ཚད་མར་མི་བྱེད་
པ་ཡིན་ནམ་སྙམ་ན། དེ་ལྟར་མ་ཡིན་ཏེ། དུས་འཁོར་ཚད་མར་བྱེད་
མོད་ཀྱི་རླུང་གི་རྒྱུ་ཚུལ་བཤད་རྒྱུད་རྡོར་ཕྲེང་དང་མ་མཐུན་པས་འདིར་
བཤད་དྲང་དོན་ཡིན་ལ། དེས་མཚོན་ནས་དྲང་དོན་མང་ངོ་། །ཞེས་
གསུངས་ཡོད་པ་སྟག་ཚང་ལོ་ཙཱའི་དུས་འཁོར་སྤྱི་དོན་དུ་བཤད། འཕགས་
ཡུལ་དུ་ཤཱནྟི་བས་དུས་འཁོར་རྒྱུད་རྣམ་དག་ཏུ་མི་བཞེད་པས། གྲགས་པ་
དང་སེམས་འགྲེལ་མཛད་པ་བོ་རྣམས་ཀྱང་དེ་དང་དེའི་མིང་ཅན་ལས་
དངོས་མིན་པར་གསུངས་ཞེས་རྡོར་ཕྲེང་དབང་གི་ཟིན་བྲིས་སུ་གསུངས་
ནའང་དུས་ཀྱི་འཁོར་ལོའི་རྩོད་སྤོང་རྣམ་དག་ལུང་གི་ཕྲེང་བར། ཤཱནྟི་བས་
དུས་འཁོར་ཚད་མར་མི་བཞེད་པ་གང་ན་གདའ་བསྟན་དུ་གསོལ། ཨ་བྱུས་
དུས་འཁོར་ཚད་མར་མི་བཞེད་ཅེས་གསུངས་པ་འདི་ནི་ཤིན་ཏུ་མི་འཐད་དེ།
མན་ངག་སྙེ་མར་ལེགས་པར་གཟིགས་ཤིག ཁྱོད་རང་གིས་རང་གཞུང་
དང་གཞན་གཞུང་མ་ཕྱེད་པ་གདའ་འོ། །ཞེས་རྩོད་སྤོང་མཛད་ཡོད། དེ་
བཞིན་དུ་བུ་སྟོན་རིན་པོ་ཆེས་དཔལ་དུས་ཀྱི་འཁོར་ལོའི་རྒྱུད་འདི་རྒྱུད་
ཐམས་ཅད་ཀྱི་གཙོ་བོར་བཞེད་ཀྱང་འདིའི་འཇིག་རྟེན་རྣམ་བཞག་དྲང་
དོན་ཡིན་པའི་དགོངས་གཞི་དགོས་པ་དངོས་ལ་གནོད་བྱེད་དང་བཅས་
སྦྱར་ཡོད་དོ། །



ཇོན་ཨེཝཾ་ཤེས་རིག་དཔེ་ཚོགས།
དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན།
པོ་བཅུ་གཉིས་པ།
༤ རེད་མདའ་བས་རྩ་བའི་རྒྱུད་ལ་ཨེ་ཝཾ་མེད་
པའི་ལྟ་ཚུལ་ལ་དཔྱད་པ།
རེད་མདའ་བས་ནི། ཨེ་ཝཾ་མེད་པ་སོགས་ཀྱི་སྐྱོན་དུ་མ་བཀོད་པའི་
རྩོད་ཡིག་དང་། ཡང་དེས་མཛད་པའི་གཞུང་ཞིག་ཏུ། རྩ་བའི་རྒྱུད་ལ་ཨེ་ཝཾ་
ཡིག་གཉིས་མེད། །བསྡུས་པའི་རྒྱུད་ལ་འགལ་བ་དུ་མ་མཐོང་། །གང་གིས་བླངས་
པའི་ཁུངས་ཀྱང་མི་སྣང་ན། །འཕྱོན་མའི་བུ་བཞིན་འདི་ལ་སུས་ཡིད་རྟོན། །
ཞེས་སོགས་གསུངས་པའི་ཐད་ལ་དཔྱད་པའི་དུས་འཁོར་རྩོད་སྤོང་རྣམ་དག་
ལུང་གི་ཕྲེང་བར། བཤད་པའི་རྒྱུད་དང་མཚན་བརྗོད་ལ་སོགས་འགའ་
ཞིག་མ་གཏོགས། ཨེ་ཝཾ་དངོས་སུ་སྨྲོས་དགོས་ཤིང་འདི་སྐད་བདག་ཐོས་
མེད་པ་སངས་རྒྱས་ཀྱི་བཀའ་མ་ཡིན་ན། སངས་རྒྱས་མཉམ་སྦྱོར་བདེ་མཆོག་
ཉུང་ངུ་། རྡོ་རྗེ་མཁའ་འགྲོ་སོགས་ནས་གདུགས་དཀར་ཅན་ལ་སོགས་པ་
མང་བོ་ཞིག་སངས་རྒྱས་ཀྱི་བཀའ་མ་ཡིན་པར་འགྱུར་ཏེ། འདི་སྐད་བདག་
ཐོས་དངོས་སུ་མེད་པའི་ཕྱིར་རོ། །ཞེས་དང་། སྔར་བརྗོད་པའི་གསང་འདུས་
ཀྱི་ལུང་། ཨེ་ནི་གསང་བ་མཁའ་དབྱིངས་མ། །བྷ་ག་ཆོས་འབྱུང་པདྨ་ལ། །
རྣལ་འབྱོར་སེང་གེའི་གདན་ལ་བཞུགས། །མཆོག་ཏུ་རྨད་བྱུང་སྟོན་པར་
མཛད། །རྡོ་རྗེ་སེམས་དཔའ་ཝཾ་རྡོ་རྗེ། །རྡོ་རྗེ་འཇིགས་བྱེད་དབང་ཕྱུག་དང་། །
ཧེ་རུ་ཀ་དང་དུས་འཁོར་ལོ། །དང་བོའི་སངས་རྒྱས་ལ་སོགས་མཚན། །ཨེ་ཝཾ་
དེ་བཞིན་གཤེགས་པ་ཡི། །གཉིས་སུ་མེད་པའི་བདེ་མཆོག་དང་། །སྟོང་ཉིད་
སྙིང་རྗེ་དབྱེར་མེད་དང་། །ཞེས་པའི་རྣལ་འབྱོར་སེང་གེའི་གདན་ལ་བཞུགས། །
33



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཞེས་སོགས་དུས་འཁོར་རྩ་རྒྱུད་བསྡུས་རྒྱུད་གཉིས་ཀ་དང་གཅིག་ཏུ་གསུངས་
པའི་ཕྱིར། ཨེ་ཝཾ་དངོས་སུ་མེད་པས་རྒྱུད་མ་ཡིན་ནོ་ཞེས་པའི་རྩོད་པ་རྨེག་
མེད་དུ་བྱས་སོ། །ཞེས་དང་། ཡང་ཁྱེད་རང་གིས་ཀྱང་། ཨེ་ཝཾ་གི་དོན་
ཐབས་ཤེས་ཟུང་འཇུག་ལ་བྱེད་པར་གསང་བ་འདུས་པའི་ལུང་དྲངས་འདུག
དུས་འཁོར་ལ་ཐབས་ཤེས་ཟུང་འཇུག་ནི་ཤིན་ཏུ་ཉིད་དུ་ཚང་ཡོད་པས་ཐུགས་
རྣལ་དུ་ཕབ་ནས་གསུང་བར་ཞུ། ད་ཕྱིན་ཆད་ཞིབ་ཏུ་གཟིགས། ཞིབ་
ཏུ་བསམ་ནས་སྨྲ་བར་ཞུ་ཞེས་སོགས་དང་། བཀའ་བསྡུའི་གོང་གི་རྔ་བོ་
ཆེའི་མདོ་དེ། མདོ་མ་ཡིན་པར་འགྱུར་ཏེ། འདི་སྐད་བདག་ཐོས་དངོས་
སུ་མེད་པའི་ཕྱིར། འཁོར་གསུམ་དངོས་སུ་ཁས་བླངས་སོ། །དུས་འཁོར་
ཆོས་མ་ཡིན་ན་འཇམ་དཔལ་མཚན་བརྗོད་ནི་ཁྱེད་ཚད་མར་འདོད་པར་
འདུག དུས་འཁོར་ལ་མ་བརྟེན་པར་རྣམ་བཅུ་དབང་ལྡན་དང་། ཆ་
མེད་ཀུན་འགྲོ་དང་། དཔལ་ལྡན་སྒྱུ་སྐར་གྱི་དཀྱིལ་འཁོར་ཅན་རྣམས་ཁྱོད་
ཀྱིས་ཤོད་ལ་ཤོག་ཅིག ཅེས་སོགས་གསུངས་པའི་སྤྲོ་བྱ་མང་ངོ༌། །
༥ འཇིག་རྟེན་གྱི་ཚད་དབྱིབས་མི་འདྲ་བ་མང་དུ་བཤད་པས་
གཅིག་ལ་ཞེན་ནས་གཞན་འདོར་དགོས་
མིན་ལ་དཔྱད་པ།
སྤྱིར་དུས་འཁོར་ནས་བཤད་པའི་འཇིག་རྟེན་དང་མངོན་པ་ནས་བཤད་
པའི་འཇིག་རྟེན་དང་དེང་དུས་ཀྱི་གནམ་རིག་པས་བཤད་པའི་ས་དཀྱིལ་ཟླུམ་
པོ་སྒོ་ངའི་དབྱིབས་ལྟ་བུ་བཤད་པའི་འཇིག་རྟེན་སོགས་ཚད་དབྱིབས་རྣམ་



ཇོ་ནང་ཨེ་ཝཾ་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོདབཅུ་གཉིས་པ།
པ་མི་འདྲ་བ་མང་དུ་བཤད་པས་གཅིག་ལ་ཞེན་ནས་གཞན་འདོར་དགོས་
པའམ། ཡང་ན་གསུང་རབ་ནས་བཤད་པའི་འཇིག་རྟེན་དེ་དེང་དུས་ཀྱི་
ཚན་རིག་པས་བཤད་པའི་འཇིག་རྟེན་དང་མི་མཐུན་པས་གསུང་རབ་ནས་
བཤད་པ་དེ་ཁ་ཅིག་གིས་ནོར་བ་ཡིན་ཟེར་ཏེ། རྒྱུ་མཚན་ནི་བཅོས་མའི་
སྐར་མ་སོགས་ལ་བརྟེན་ཏེ་ས་སྒང་ཧྲིལ་བོར་བསྐོར་བར་བྱས་ཏེ་ཚད་དབྱིབས་
དང་རྒྱུང་ཕྲག་ཚུན་ཆད་ཚད་ལེན་ཐིག་འདེབས་བྱས་པ་སོགས་བསླུ་མེད་མངོན་
སུམ་གྱིས་ཉམས་སུ་མྱོང་བས་རིགས་པ་སྐམ་པོ་ཞིག་གིས་དཔྱད་པ་དང་མི་
འདྲ་ཟེར་རོ། །སྔོན་གྱི་མཁས་པའི་ཁྲོད་ནའང་སྐབས་ལ་ལར་དུས་འཁོར་
ནས་གསུངས་པ་སྒྲ་ཇི་བཞིན་པ་མིན་པའི་བཤད་པ་དང་། སྐབས་ལ་ལར་
གདུལ་བྱ་སོ་སོའི་སྣང་བའི་དབང་གིས་དེ་ལྟར་ཡོད་ཆོག་པར་བཤད་ཡོད།
གང་ལྟར་ཡང་གདུལ་བྱ་སོ་སོའི་སྣང་བའི་དབང་གིས་མ་བཞག་ན་མདོ་རྒྱུད་
མང་བོ་ཞིག་གི་བཤད་པ་དེ་ནོར་དགོས་པ་འདུག་སྟེ། འཇིག་རྟེན་གྱི་ཁམས་
རྟེན་གཞིའི་སྒོ་ནས་ཀྱང་མཐའ་ཡས་པ་དང་། དེ་བཞིན་དུ་དབྱིབས་དང་
གླིང་ཡོད་མེད་སོགས་མཐའ་གཅིག་ཏུ་མ་ངེས་པ་དུ་མ་བཤད་པའི་ཕྱིར་ཏེ།
ལ་ལ་ནི་དྲི་མ་མེད་པའི་ནམ་མཁའ་འོད་ཅན་ལ་བརྟེན་པ་དང་། ལ་ལ་
ནི་ནོར་འབྲུའི་རྒྱ་མཚོ་ལ་བརྟེན་པ་དང་། ལ་ལ་ནི་པད་མའི་རྒྱ་མཚོ་ལ་
བརྟེན་པ་སོགས་མཐའ་ཡས་པ་དང༌། དབྱིབས་ཀྱི་སྒོ་ནས་ཀྱང་ཟླུམ་པོ་
དང་གྲུ་གསུམ་དང་གྲུ་བཞི་དང་ནོར་བུ་ལྟ་བུ་སོགས་སྣ་ཚོགས་པ་ཞིག་གསུངས་
ཡོད་པའི་ཕྱིར་ཏེ། ཕལ་བོ་ཆེར། ལ་ལ་ཟླུམ་པོ་ལ་ལ་ཟུར་གསུམ་སྟེ། །
དེ་དག་ལ་ལ་ཕྱོགས་ནི་གྲུ་བཞིར་གནས། །ནོར་བུ་པདྨ་འཁོར་ལོ་ཡན་ལག་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བརྒྱད། །ཀུན་ཀྱང་ལས་རྣམས་རྒྱ་མཚོའི་རྣམ་པར་བྲིས། །ཞེས་གསུངས་པའི་
ཕྱིར། ས་བཟང་ཀུན་བཏུས་ཊཱི་ཀར། རྟེན་དང་དབྱིབས་དང་གླིང་དང་
ཚད། །ལོངས་སྤྱོད་སྣང་བ་རྒྱུན་དང་ནི། །སངས་རྒྱས་གནས་ཡུན་གནས་ཚུལ་
གྱིས། །ཞིང་རྣམས་མཐའ་ཡས་ཤེས་པར་བྱ། །ཞེས་གསུངས་པའི་ཐད་ཀྱི་རྩ་
འགྲེལ་སོགས་ཀྱི་བབ་ལ་དཔྱད་ན། སེམས་ཅན་སོ་སོའི་བསམ་པ་སོ་སོས་
བག་ཆགས་སོ་སོར་བཞག་པའི་ལས་སྣང་གི་ནུས་པ་བསམ་གྱིས་མི་ཁྱབ་པས་
དངོས་པོ་གཅིག་ཉིད་ཆེ་ཆུང་མདོག་དབྱིབས་བཟང་ངན་མི་འདྲ་བ་དུ་མར་
གཞི་གཅིག་ཏུ་མཐོང་བ་མངོན་སུམ་དང་ལུང་རིགས་ཀྱིས་གྲུབ་ལ། དེ་
དག་ལས་འགའ་ཞིག་འཁྲུལ། འགའ་ཞིག་མ་འཁྲུལ་བའི་ཁྱད་པར་ཡང་
བྱ་བར་མི་ནུས་པའི་རྒྱུ་མཚན་གྱིས་རྒྱལ་བས་རང་རང་གི་སྣང་ཚུལ་དང་མཐུན་
པར་ཆོས་སྟོན་པའི་ཚུལ་ལ་བློ་ཁ་ཅུང་ཟད་ཕྱོགས་ན་གཅིག་རྒྱུ་མཚན་དུ་བྱས་
ནས་གཅིག་འདོར་དགོས་པ་མི་འདུག
འོན་ཀྱང་ཡང་དཔྱད་པ་གཅིག་ལ། རིས་མི་མཐུན་པའི་འགྲོ་ལ་དངོས་གཅིག་
ཀྱང་། །ཐ་དད་སྣང་བར་སྟོན་པའི་ལུང་ལས་གསུངས། །རིས་མཐུན་འགྲོ་ལ་
ཕྱི་རོལ་དངོས་པོ་གཅིག །ཚད་དང་དབྱིབས་སོགས་འགལ་བ་ཇི་ལྟར་སྣང་། །
ཞེས་ཟེར། དེ་ལའང་དཔྱད་པ་འདི་ཡོད་དེ། རིས་མཐུན་གྱི་འགྲོ་བ་ལ་
ཚད་དང་དབྱིབས་སོགས་སྣང་ཚུལ་ཐ་དད་མི་འབྱུང་ན་འདུལ་བ་ལུང་ལས།
གྲོ་ཞུན་སྐྱེས་གནས་པའི་གྲོང་གི་བྲམ་ཟེ་མོ་ཡི་དྭགས་རྫུ་འཕྲུལ་ཆེན་མོར་སྐྱེས་
པས་བསོད་སྙོམས་ཕུལ་ནས་དེའི་ཁྱིམ་གྱི་ཁྲི་རྐང་བཞི་བ་གཅིག་ལ་ཡི་དྭགས་
བཞི་བཏགས་འདུག་པ་མཐོང་སྟེ། དེ་དག་བཀྲེས་ནས་སློང་བ་ལ་ཟན་



ཇོ་ནང་ཨེ་ཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
ཁམ་རེ་བྱིན་པས་ཟན་གྱི་དངོས་པོ་གཅིག་པུ་དེ་གཅིག་ལ་ཕུབ་མ། གཅིག་
ལ་ཐུ་ལུམ། གཅིག་ལ་རང་གི་ཤ གཅིག་ལ་རང་གི་རྣག་ཁྲག་ཏུ་གྱུར་ནས་
སྡུག་བསྔལ་དཔག་མེད་མྱོང་བར་གསུངས་པ་དེ་ཇི་ལྟ་བུ་ལགས། དེ་བཞི་
ཀ་ཡི་དྭགས་སུ་རིགས་མཐུན་ཞིང་དངོས་པོ་གཅིག་དེ་རྣག་ཁྲག་སོགས་ཐ་
དད་དུ་སུས་ཀྱང་བྱིན་གྱིས་བརླབས་པའང་མ་ཡིན་ནོ། །།
ཡང་དཔྱད་པ་གཅིག་ལ། གླིང་དང་རི་རབ་སོགས་ཀྱི་དབྱིབས་དང་
ཚད། །མངོན་པའི་སྡེ་སྣོད་དག་དང་མཐུན་པ་མེད། །སེམས་ཅན་བསམ་པའི་
དབང་གིས་མི་འགལ་ན། །ཚངས་པའི་ཡུལ་ལ་དཔག་ཚད་བྱེ་བའི་ཁྱོན། །ལྡན་
པར་སྨྲ་བའི་གཞུང་ལུགས་ཅི་ཕྱིར་འགོག །དེ་ནི་ཐ་སྙད་དུ་ཡང་མ་གྲུབ་ན། །
འབུམ་ཕྲག་བཞི་བའི་འཇིག་རྟེན་གང་གིས་འགྲུབ། །གང་ཟག་གང་ལ་འཇིག་
རྟེན་གང་སྣང་བའི། །རྣམ་པར་དབྱེ་བ་འདི་ཡང་སྨྲ་དགོས་སོ། །ཞེས་ཟེར།
དེ་ལའང་དཔྱད་པ་འདི་ཡོད་དེ། ལྷའི་དཀྱིལ་འཁོར་བསྒོམ་པའི་སྦྱང་གཞི་
ཕྱི་སྣོད་ཀྱི་འཇིག་རྟེན་དང་། ནང་སྒྲུབ་པ་བོའི་ལུས་གཉིས་ཆོས་མཐུན་སྦྱོར་
བའི་ཆེད་དུ་དེ་དག་གི་ཚད་ཀྱང་ཆོས་མཐུན་སྦྱར་བའམ་ཕྱི་ནང་གི་དཀྱིལ་
འཁོར་སོགས་དག་པ་ལ་སྦྱོར་བ་དང་། རིག་བྱེད་པའི་གྲུབ་མཐའ་ལས།
ཚངས་པའི་ཡུལ་ས་གཅིག་ནི་དཔག་ཚད་བྱེ་བའི་ཁྱོན་ནོ། །ཞེས་བཤད་པ་
ཚད་མར་འདོད་པའི་ཉི་མའི་ཤིང་རྟ་སོགས་སྨིན་པར་བྱ་བའི་ཕྱིར་ཡིན་ཏེ།
ཁམས་ལེའི་ཚིག་བཅད་བཅུ་བར། ད་ནི་བཅོམ་ལྡན་འདས་ཀྱིས་སེམས་ཅན་
གྱི་བསམ་པའི་དབང་གིས་འཇིག་རྟེན་ཁམས་ཀྱི་ཚད་གསུངས་པ་ཞེས་སོགས་
ནས། དེའི་ཕྱིར་འཇིག་རྟེན་གྱི་ཁམས་ཀྱི་ཚད་བཅོམ་ལྡན་འདས་ཀྱིས་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
གསུངས་པ་ནི། སེམས་ཅན་རྣམས་ཀྱི་རང་གི་སེམས་ཀྱི་བག་ཆགས་ཀྱི་དབང་
གིས་རབ་ཏུ་སྣང་བ་སྟེ། དེ་བཞིན་གཤེགས་པས་མངོན་པར་ཞེན་པས་འཇིག་
རྟེན་གྱི་ཁམས་གཟིགས་ནས་གཟུང་བ་དང་འཛིན་པའི་ངོ་བོ་དངོས་པོའི་ཚད་
གསུངས་པ་ནི་འགའ་ཡང་མེད་དོ། །དེ་ལྟར་ཐམས་ཅད་ཡོངས་སུ་མཁྱེན་
ནས་དྲང་སྲོང་རྣམས་ཡོངས་སུ་སྦྱིན་པར་བྱ་བའི་དོན་དུ་འཇིག་རྟེན་གྱི་ཁམས་
ཀྱི་ཚད་དང༌། ལུས་ཀྱི་ཚད་དཀྱིལ་འཁོར་གྱི་དོན་དུ་བཅོམ་ལྡན་འདས་
ཀྱིས་གསུངས་སོ། །ཞེས་སོགས་ཀྱི་བཤད་པ་མང་བོ་ལུང་གི་ཕྲེང་བར་བཀོད་
ཡོད་དོ། །
དེས་ན་དཔེར་ན་སངས་རྒྱས་ཀྱི་ཞིང་བདེ་བ་ཅན་གྱི་སྣོད་ཀྱི་འཇིག་རྟེན་
གཅིག་ལ་གཙོ་བོར་རྒྱལ་བ་འོད་དཔག་མེད་ཀྱི་ཚོགས་གཉིས་ཀྱི་ཡེ་ཤེས་ཀྱི་
སྣང་ཆ་ལས་གྲུབ་པ་དང་། དེ་ལ་ལོངས་སྤྱོད་པའི་འགྲོ་བ་རྣམས་ཀྱི་ཡིད་ཀྱི་
སྣང་བ་ལས་གྲུབ་པའི་ཆ་ཞིག་ཀྱང་ཡོད་ཆོག་པར་བཤད་པ་ལྟར་ཆ་ཅན་འཇིག་
རྟེན་གྱི་ཁམས་གཅིག་གི་གོ་སར་སེམས་ཅན་སོ་སོའི་ལས་ཚུལ་བསམ་གྱིས་
མི་ཁྱབ་པའི་དབང་གིས་འཇིག་རྟེན་གྱི་ཁམས་ཀྱི་ཚད་དབྱིབས་མི་འདྲ་བ་
དུ་མ་ཡོད་ཆོག་པ་ཐེག་བསྡུས་ཀྱི་རིགས་པ་སོགས་ཀྱིས་འགྲུབ་ལ། དེར་མ་
ཟད་ལས་འབྲས་རྟེན་འབྲེལ་བསམ་གྱིས་མི་ཁྱབ་པའི་གནས་ཚུལ་ལ་ཡིད་ཆེས་
ཀྱི་དད་པ་ཅུང་ཟད་རེ་ཡོད་ནའང་འདི་དག་ལ་གོ་རྒྱུ་རེ་ཡོད་པར་སྣང་ངོ་། །
འོན་ཀྱང་མངོན་པའི་འཇིག་རྟེན་གྲུབ་ཚུལ་སའི་གོ་ལ་ལེབ་མོ་ཡིན་པ་
དང་། དེའི་མཐའ་འཁོར་ཉི་མ་དང་ཟླ་བ་ལྟ་བུ་གནམ་གྱི་གཟུགས་ཕུང་
གིས་བསྐོར་ཡོད་པ་བཤད་པའི་རྣམ་བཞག་འདི་རྒྱ་གར་ནང་དར་བའི་འཇིག་



Kནང་ཨེ་ཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུགཉིས་པ།
རྟེན་གྲུབ་ཚུལ་གྱི་འདོད་ཚུལ་འདྲ་མིན་གོ་རིམ་ལྡན་པའི་སྒོ་ནས་བསྟན་པ་
ཞིག་ཡིན་འདུག དེ་ཡང་དེང་རབས་ཀྱི་གནམ་དཔྱད་རིག་པའི་མངོན་
སུམ་གྱི་བདེན་དབང་དང་ཡོངས་སུ་འགལ་བས་མངོན་པའི་ལུགས་ཀྱི་འཇིག་
རྟེན་གྲུབ་ཚུལ་གྱི་ཆ་མང་བོ་ཞིག་འདོར་དགོས་པ་ལྟ་བུ་ལ་ཐུག་ཡོད། རྒྱུ་
མཚན་ནི་རིགས་པ་དང་འགལ་བའི་གྲུབ་མཐའ་ཁས་བླངས་ན་རང་ཉིད་ཀྱི་
གདེང་འཇོག་དམའ་རུ་གཏོང་བ་དང་། མངོན་སུམ་གྱི་བདེན་དཔང་དང་
འགལ་ན་དེ་བས་ཀྱང་ནོར་འཁྲུལ་ཚབ་ཆེན་དུ་འགྲོ་བའི་རྩ་འཛིན་ནང་བའི་
གཞུང་ན་ཡོད་དོ། །
འདིའི་ཐད་དུ་ཟླ་བྲལ་གྱི་མཁས་པ་ཞིག་གི་བསམ་ཚུལ་བཏོན་ཡོད་པ་
ནི་གདུལ་བྱ་སོ་སོའི་སྣང་བའི་དབང་གིས་འཇིག་རྟེན་གྱི་ཚད་དབྱིབས་མི་
འདྲ་བ་མང་དུ་བཤད་པ་རྣམས་ལས་གཅིག་ལ་ཞེན་ནས་གཞན་འདོར་མི་
རུང་བ་གསུངས་ཡོད་པས་དེ་དག་ཤིན་ཏུ་དཀའ་བའི་གནས་སུ་མཐོང་བས་
གཟུར་གནས་བློ་གྲོས་དང་ལྡན་པ་རྣམས་ཀྱིས་འདི་དང་འདི་ལྟ་བུ་ཞེས་ལེགས་
པར་བདག་ཅག་ལ་འདོམ་པའི་རེ་བ་ཆེའོ། །
མཁས་པའི་ཁུར་འཛིན་པའི་ན་གཞོན་མང་བོ་ཞིག་གི་བསམ་ཚུལ་ལ་
ཡོད་ན་རང་ཅག་གི་མངོན་སུམ་གྱིས་གྲུབ་དགོས་པའམ་ཡང་ན་ཚན་རིག་པའི་
ཐབས་མཁས་ཀྱི་འཕྲུལ་བཟང་རྫས་ཤེལ་སོགས་ལ་བརྟེན་ནས་གྲུབ་དགོས།
གལ་ཏེ་དེ་དག་གི་ར་བ་ལས་འགོངས་ན་མེད་ཅེས་དང༌། ཡང་མི་འཐད་
ཚུལ་མགྲིན་པ་གཟེངས་སུ་བཏེགས་ནས་སྨྲ་མཁན་མང་། དངོས་པོའི་
གཤིས་ལུགས་ཧ་ཅང་ཕྲ་བའི་ཕྱོགས་རྣམས་ཀྱང་དེང་དུས་ཀྱི་ཤར་ནུབ་ཀྱི་རྫས་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
འཕྲུལ་གསར་བའི་རྒྱ་རུ་ཚུད་དགོས་པ་ལས་དེར་མ་ཆུད་པ་དང་དེ་དག་གིས་མ་
ཤེས་པ་ཞིག་ནང་བའི་སྔོན་བྱོན་མཁས་པའི་ལུང་ལ་བརྟེན་ཏེ་སྒྲུབ་ན་མགོ་བོ་
འཕྲད་དུ་གཡུག་བཞིན་ཁས་མི་ལེན་པའི་བཟོ་ཞིག་འདུག ལུང་ཙམ་མ་ཡིན་
པ་རིགས་པ་དང་ཟུང་དུ་འབྲེལ་ཏེ་སྒྲུབ་ཀྱང་ད་དུང་ཨུ་ཚུགས་ཀྱིས་མངོན་
སུམ་གྱིས་མ་གྲུབ་ན་ཁས་མི་ལེན་ཞེས་རང་མཁས་པའི་ཟོལ་གྱིས་གླུ་འདུག
༦ དུས་འཁོར་གཞུང་ནས་བཤད་པ་དངོས་ཡོད་
གནས་ཚུལ་དང་མཐུན་ཚུལ་
ལ་དཔྱད་པ།
དེ་ལྟར་ནའང་དུས་འཁོར་ལུགས་ཀྱི་ཉི་ཟླ་གཟའ་འཛིན་སོགས་ཀྱི་རྩིས་
འབྲས་དེང་དུས་ཚན་རིག་གི་རྩིས་འབྲས་དང་མཐུན་པ་འདི་རང་ཅག་ཕལ་
བས་ཀྱང་མངོན་སུམ་གྱིས་གྲུབ་པ་འདིས་དུས་འཁོར་གཞུང་ལུགས་དངོས་
པོའི་གནས་ལུགས་དང་མཐུན་པའི་རྟགས་ཤིག་མ་ཡིན་ནམ་སྙམ། གང་
ལྟར་ཡང་དཔལ་ལྡན་དུས་ཀྱི་འཁོར་ལོའི་གཞུང་ནས་བཤད་པའི་འཇིག་རྟེན་
ཆགས་དབྱིབས་ཀྱི་སྐོར་འདི་དེང་དུས་ཀྱི་གནམ་རིག་པས་བཤད་ཚུལ་དང་
མ་མཐུན་པས་དེ་ནས་བཤད་པ་དེ་ནོར་བ་དང་། དེ་ནོར་བས་དུས་འཁོར་
གྱི་གཞུང་འདི་ཚད་ལྡན་མ་ཡིན་ནམ་སྙམ་པའི་ལོག་རྟོག་སྐྱེ་སྲིད་ཀྱང་དེ་ནི་
དེང་དུས་མཁས་རློམ་འགའ་རེས་ས་བཤད་རྡོ་བཤད་ཀྱི་ངག་སྒྲོས་ངན་པ་
ཞིག་གང་སར་འཁྱུར་འགོ་ཚུགས་པའི་རྐྱེན་གྱིས་རེད་སྙམ། དུས་འཁོར་



ཇོནང་ཨེ་ཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
ནས་བཤད་པའི་འཇིག་རྟེན་ཆགས་དབྱིབས་ཚན་རིག་དང་མ་མཐུན་པས་
དུས་ཀྱི་འཁོར་ལོ་ནོར་བས་གོ་མི་ཆོད་པའམ་ཡང་དག་མ་ཡིན་པའི་སྒྲུབ་བྱེད་
དུ་གཏན་དུ་མི་འགྲོ་བ་བློ་གྲོས་དང་ལྡན་པ་རྣམས་ལ་ངོ་སྤྲོད་མི་ད གོས།
གལ་ཏེ་ཁྱེད་ཅག་ལ་མཁྱེན་དཔྱོད་ཀྱི་ཤེས་རབ་རླབས་ཆེ་བ་ཞིག་ཏན་ཏན་
ཡོད་ན་དུས་འཁོར་ནས་བཤད་པའི་གང་ལ་གནད་དུ་སྙན་པ་གཞིའི་མཚན་
ཉིད་དང་གང་གིས་གནད་དུ་སྣུན་པ་ལམ་གྱི་རྣལ་འབྱོར་དང་། དེ་ལས་
འབྲས་བུ་མངོན་དུ་བྱེད་ཚུལ་སོགས་ལ་ནོར་བ་ཡོད་ན་ངོ་བཙུག་ནས་བསྟན་
དགོས་པ་ལ་དེ་ལྟར་སྟོན་མཁན་ཞིག་སྔར་ཡང་མེད་ལ་ད་ལྟར་ཡང་མེད།
དེང་དུས་རང་རེའི་ཕྱོགས་ཀྱི་དུས་འཁོར་གྱི་རྣལ་འབྱོར་བ་འགའ་རེ་ལ་དུས་
འཁོར་རྫོགས་རིམ་ཉམས་སུ་བླངས་ནས་སྒོམ་སྟོབས་ཀྱིས་ལས་རླུང་དབུ་མར་
ཞུགས་གནས་ཐིམ་གསུམ་བྱས་པ་ལས་བྱུང་བའི་བླ་མེད་ཀྱི་སེམས་དཔའི་ཡེ་
ཤེས་སྐྱེ་ཚུལ་དུས་འཁོར་གཞུང་ནས་ཇི་ལྟར་བཤད་པའི་གནད་གསང་མང་
བོ་ཞིག་དང་མ་འཛོལ་བ་ཐོད་ཐུག་པ་འདིས་ཀྱང་རྣལ་འབྱོར་བས་ལམ་ཇི་
ལྟར་ཉམས་སུ་བླངས་ན་དེ་མཐུན་གྱི་རྒྱུད་ལ་སྐྱེ་རྒྱུ་ཡོད་པའི་དངོས་པོའི་གནས་
ལུགས་ཤིག་ར་སྤྲོད་བྱེད་ཡོད་པ་མཁྱེན་དགོས། རང་གི་གྲོགས་པོ་རྣལ་
འབྱོར་བ་ཞིག་གིས་དུས་འཁོར་ཉམས་སུ་བླངས་པས་དེ་ནས་བཤད་པ་ལྟར་
སྒོམ་སྟོབས་ཀྱིས་ལས་རླུང་དབུ་མར་ཞུགས་གནས་ཀྱི་རྟགས་དང༌། ཁྱད་
པར་ཐིམ་རིམ་ཆེན་པོ་ལྔ་དང་། ཐིམ་རྟགས་ལྔ་བོ་རིམ་བཞིན་དུ་ཁ་ཚང་
བར་འཆར། དེ་ནས་རིམ་བཞིན་རང་བཞིན་བརྒྱད་ཅུའི་རྟོག་ཚོགས་
རྣམས་དང་བཅས་པའི་ཡིད་ཀྱི་རྣམ་ཤེས་རགས་པ་ཐིམ་པ། དེ་ནས་སྣང་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
མཆེད་ཐོབ་གསུམ་གྱི་ཡེ་ཤེས་སྐྱེ་སྟེ་སྟོན་གནམ་གཡའ་དག་པ་ལྟ་བུའི་སྣང་
བ་འཆར་བའི་སྒོ་ནས་འཆི་སྲིད་དང་ཤེད་མཚུངས་པའི་ཚུལ་གྱིས་ངེས་རྟོག་
གི་འགྱུ་སྒོ་ཕྲ་རགས་ཐམས་ཅད་དང་བྲལ་བའི་གཉུག་སེམས་ཕྲ་མོ་རྗེན་ཆར་
དུ་བུད་དེ་རྫོགས་རིམ་གྱི་ཡེ་ཤེས་དངོས་གནས་པ་རྒྱུད་ལ་སྐྱེ་བའི་འགོ་ཚུགས་
ཡོད་པ་རྫུན་མེད་དངོས་ཡོད་ཀྱི་གནས་ཚུལ་ཡིན། འདི་དག་ནི་འཇམ་
མགོན་བླ་མ་ཏཱ་ར་ནཱ་ཐའི་ཟུང་འཇུག་རབ་གསལ་དུ། སོར་སྡུད་ནས་སྲོག་
རྩོལ་གྱི་བར་དུ་འབྱུང་བཞི་ཐིམ་རིམ་ཡང་ཡང་འབྱུང་མོད་ཀྱང་སྟོབས་ཆུང་
ལ། ཞེས་པ་ནས་ལུས་ཅན་རྣམས་ཀྱི་འཆི་སྲིད་དང་ཤེད་མཚུངས་པའི་
འབྱུང་བ་ཐིམ་རིམ་གྱི་གཙོ་བོ་དེ་ནི་སྐབས་འདིར་འབྱུང་སྟེ། ཞེས་དང་།
འཛིན་པ་ནི་སེམས་དབེན་རྒྱས་པ་མཐར་ཐུག་པ་སྟེ། ཁམས་ལྔ་ཐིམ་རིམ་
གྲགས་ཆེ་ཤོས་དེ་དང་། མཉམ་བཞག་ཏུ་རང་བཞིན་བརྒྱད་ཅུའི་རྣམ་
རྟོག་ཐིམ་པའི་གནས་སྐབས་ཐོག་མ་ཡིན་པ་དང་། སྣང་གསུམ་གྱི་ཡེ་ཤེས་
ཤིན་ཏུ་གསལ་བ་ཐོག་མར་ཐོབ་པའི་སྐབས་ཡིན་པས་སོ། །ཞེས་གསུངས་པ་
དང་ཚུལ་མཚུངས་སོ། །
སྔགས་ལམ་དུ་གོང་དུ་བཤད་པ་ལྟར་སྒོམ་སྟོབས་ཀྱིས་ཐིམ་རིམ་རྣམས་
རིམ་གྱིས་བྱུང་སྟེ་ངེས་རྟོག་གི་གཡོ་བ་ཐམས་ཅད་དང་བྲལ་བའི་ཡིད་ཤེས་
ཕྲ་མོ་གཉུག་མའི་སེམས་ཀྱི་སྟེང་དུ་གནས་ཤིང་། གཉུག་སེམས་དེ་ཉིད་
ལས་རླུང་དབུ་མར་ཐིམ་པ་ལས་བྱུང་བའི་བདེ་བ་ཆེན་པོའི་ངོ་བོར་བསྒྱུར།
དེ་ཡང་སྟོང་ཉིད་རྟོགས་པའི་ཡེ་ཤེས་སུ་བསྒྱུར་ཏེ་དེ་ལ་མཉམ་པར་འཇོག
དེ་འདྲའི་སྟོང་ཉིད་རྟོགས་པའི་བདེ་སྟོང་གི་ཡེ་ཤེས་འདི་ནི་ཤིན་ཏུ་གོམས་སླ་



ཇོ་ནང་ཨེ་ཝཾ་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་བ་ཞན་གསུམ་གྱི་བསྡུས་དོན། པོད་བཅུ་གཉིས་པ།
བ་དང་དམིགས་རྣམ་རྫོགས་སླ་བ་སྦྱིན་སོགས་ཀྱི་དོད་ཐུབ་པ་ཞིག་ཡིན་པར་
བ་གསུངས་ཡོད། བདེ་སྟོང་གི་ཡེ་ཤེས་ཞེས་པ་ནི་རླུང་དབུ་མར་ཐིམ་ནས་
དབུ་མའི་དབྱིངས་སུ་ཁམས་དཀར་དམར་འབར་འཛག་གི་རྐྱེན་ལས་སེམས་
བདེ་བ་ཆེན་པོའི་རང་བཞིན་དུ་གྱུར་པ་དང་། དེ་འདྲའི་སེམས་དེ་ཡང་
ཆོས་རྣམས་ཀྱི་རང་བཞིན་སྟོང་བ་ཉིད་རྟོགས་པའི་ཡེ་ཤེས་ཡིན་པས་བདེ་
སྟོང་གི་ཡེ་ཤེས་ཞེས་བརྗོད་པ་ཡིན་ནོ། །འོན་ཀྱང་ཇོ་ནང་རང་ལུགས་ལ་བདེ་
སྟོང་གི་ཡེ་ཤེས་ཞེས་པ་ལ་གཞན་དང་བཤད་ཚུལ་མི་འདྲ་བ་ཞིག་ཡོད་ཀྱང་
འོག་ནས་ཅུང་ཟད་འཆད་འདོད་དོ། །
གཉིས་པ། ནང་དུས་ཀྱི་འཁོར་ལོ་བཤད་པ།
གཉིས་པ་ནང་དུས་ཀྱི་འཁོར་ལོ་ཞེས་པ་ནི་སྐྱེས་བུའི་ལུས་ཀྱི་རྩ་རླུང་
ཐིག་ལེའི་གནས་ཚུལ་ཡིན་ལ། དེ་ཅུང་ཟད་བཤད་པ་ལ་གསུམ། གནས་
པ་རྩ་དང་། གཡོ་བ་རླུང་དང་། བཀོད་པ་བྱང་ཆུབ་ཀྱི་སེམས་ཀྱི་ཐིག་
ལེ་བཤད་པའོ། །
༡ གནས་པ་རྩ་བཤད་པ།
དང་བོ་ནི། རྩ་ཐམས་ཅད་ཀྱི་གཙོ་བོར་གྱུར་པ་དབུ་མ་དང་། རོ་
མ་དང༌། རྐྱང་མ་གསུམ་མོ། །དེ་གསུམ་ལུས་ཀྱི་ཆ་གང་ལ་གནས་ཤེ་ན།



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ལུས་ཀྱི་དབུས་སུ་སྲོག་ཤིང་གི་ཚུལ་དུ་མས་སྣ་གསང་བའི་རྟགས་ཀྱི་རྩེ་ནས་
ཡས་སྣ་གཙུག་ཏོར་གྱི་བར་དུ་ཟུག་པ་སྟེ། རོ་རྐྱང་གཉིས་ཀྱང་དབུ་མ་དང་
སུམ་ག ཤིབས་སུ་གནས་ཤིང་མས་སྣ་བཤང་སྒོ་དང་རྟགས་ཀྱི་རྩེ་ནས་ཡས་
སྣ་གཙུག་ཏོར་དུ་ཟུག གསང་བའི་རྩ་འཁོར་སྟེང་ཡན་ཆད་དུ་དབུ་མ་དབུས་
དང་། རོ་མ་གཡས། རྐྱང་མ་གཡོན་དུ་ཡོད་ལ། ལྟེ་བ་ནས་སོར་བརྒྱུད་
གཞལ་བ་ན་གསང་བའི་རྩ་འཁོར་ཡོད་པ་དེའི་འོག་ནས་རོ་རྐྱང་དབུ་གསུམ་
པོ་གནས་ཚུལ་སྔར་དང་མི་འདྲ་སྟེ། དབུ་མའི་རྩ་རྒྱུད་ནི་གཡས་སུ་འཁྱོགས་
ཏེ་མདུན་ངོས་ནས་ལུས་ཀྱི་གཡས་ཕྱོགས་སུ་བརྒྱུད་ནས་མས་སྣ་རྟགས་ཀྱི་
རྩེར་ཟུག་པ་སྟེ། གཙོ་བོར་ཁུ་བ་འབབ་ཅིང་ཡེ་ཤེས་ཀྱི་ཁམས་ཁ་དོག་སྔོན་
པོ། མིང་དུང་ཅན་མ་ཞེས་བྱ། རོ་མའི་རྩ་རྒྱུད་ནི་གཡོན་དུ་འཁྱོག་ཏེ་
མདུན་ངོས་ནས་ལུས་ཀྱི་གཡོན་ཕྱོགས་སུ་བརྒྱུད་ནས་མས་སྣ་རྟགས་ཀྱི་རྩེར་
ཟུག་པ་སྟེ། གཙོ་བོར་དྲི་ཆུ་འབབ་ཅིང་རླུང་གི་ཁམས་ཁ་དོག་ནག་པོ།
མིང་དམར་སེར་ཅན་ཞེས་བྱ། ། རྐྱང་མའི་རྩ་རྒྱུད་ནི་ལུས་ཀྱི་དབུས་སུ་
འཁྱོག་ཏེ་རྒྱབ་ཏུ་ཉེ་བ་ནས་ལུས་ཀྱི་དབུས་བརྒྱུད་དེ་བཤང་ལམ་དུ་ཟུག་པ་
སྟེ། གཙོ་བོར་བཤང་བ་འབབ་ཅིང་སའི་ཁམས་ཁ་དོག་སེར་བོ། མིང་
ལུག་ཅེས་བྱའོ། །དབུ་མ་ལ་ཀ་བར་ཐི་གུས་དཀྲིས་པ་ལྟར་རོ་རྐྱང་གང་རུང་
ཞིག་གིས་སྟེང་ནས་དཀྲིས། གཅིག་གིས་འོག་ནས་དཀྲིས་པས་འཁོར་ལོ་
བཅུ་དྲུག་ཏུ་མདུད་པ་གཉིས་གཉིས་ཏེ་སོ་གཉིས་ཡོད་དེ། མན་ངག་སྙེ་མར།
ལ་ལ་ན་དང་ར་ས་ནའི་རྩོ་དག་ནི་མགོ་བོའི་འཁོར་ལོ་ནས་གསང་བའི་འཁོར་
ལོ་ཇི་སྲིད་བར་མདུད་པ་རྣམས་སུ་ལྕགས་སྒྲོག་གི་རྣམ་པས་ཨ་ཝ་དྷུ་ཏི་ལ་
44



ཇོནང་ཨེཝཾ ཤེས་རིག་དཔེ་ཚོགས་ དུ ས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན པོདབཅུགཉིས་པ།
འཁྱུད་ནས་གནས་པ་དག་གོ་ཞེས་གསུངས་པའི་ཕྱིར། འདིར་མཚོན་ཙམ་
རྩའི་རྣམ་བཞག་བཤད་པ་ལས་ད་དུང་རྩ་འཁོར་ལོ་དྲུག་དང་རྩ་འཁོར་གཞན་
གྱི་རྣམ་བཞག་སྤྲོས་ན་མང་དོགས་སོ། །
ཡེ་ཐོག་མེད་ནས་དུས་དང་རྣམ་པ་ཀུན་ཏུ་སྐད་ཅིག་ཀྱང་རྒྱུན་མི་
འཆད་པར་འཇུག་པའི་གཉུག་མའི་སེམས་དང༌། དེའི་གནས་པའི་ཆ་ལ་
བཞག་པའི་རྩ་དབུ་མ་ཆེས་ཕྲ་བ་དང་། གཉུག་སེམས་གཡོ་མེད་ཀྱི་ཡུལ་
དུ་བསྐྱོད་པའི་ཆ་ལ་བཞག་པའི་རླུང་ཆེས་ཕྲ་བ་དང་། དེའི་བཞོན་པའི་
རླུང་ཆེས་ཕྲ་བ་དེ་གཟུགས་སུ་གྲུབ་པའི་ཆ་ལ་བཞག་པའི་བྱང་སེམས་ཆེས་
ཤིན་ཏུ་ཕྲ་བ་ཡོད་ཅིང་། དེ་ལའང་ཆེས་ཤིན་ཏུ་ཕྲ་མོའི་འཁོར་ལོ་དྲུག་ཏུ་
གནས་པའི་རླུང་དང་ཐིག་ལེ་རྩ་ཤིན་ཏུ་ཆེས་ཕྲ་བ་སོགས་ཡོད་པ་དང༌།
བར་དོ་དེ་དག་ལ་ལས་ཀྱིས་བསྐྱེད་པའི་རྩ་རླུང་ཐིག་ལེའི་ཆ་བསྣན་པས་
ཅུང་ཟད་རགས་པ་དང་མངལ་དུ་སྐྱེས་པ་ན་དེ་དག་ཆེས་ར གས་པའི་ངོ་
བོར་འགྱུར་ཚུལ་བཤད་ཡོད། དེ་ལྟར་ན་དབུ་མ་ཕྲ་མོ་རྩ་མ་ཡིན་ཞིང་
ཆེས་ཤིན་ཏུ་ཕྲ་བའི་འཁོར་ལོ་དྲུག་ཡོད་པར་གསུངས་པས་དེ་ཡོད་ཚུལ་
ལ་དཔྱད་དགོས། ཆེས་ཤིན་ཏུ་ཕྲ་བའི་རྩ་རླུང་ཐིག་ལེ་འདི་དག་ཚན་
རིག་པས་ནམ་ཡང་གྲུབ་ཐུབ་མེད། དེས་ན་དེ་དག་མེད་པར་ཁས་ལེན་
ནམ། ཡོད་ན་ཚན་རིག་པས་ཤེས་དགོས་པའི་ངེས་པ་མེད་ཀྱང་དེང་
དུས་འགའ་རེས་ཚན་རིག་པས་མ་ཤེས་ན་མེད་ཅེས་མགྲིན་པ་བཏེགས་ནས་
སྨྲ་འདུག་གོ །



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
༢ གཡོ་བ་རླུང་བཤད་པ།
གཉིས་པ་གཡོ་བ་རླུང་བཤད་པ་ནི། ཆོས་ཉིད་ཡེ་ཤེས་ཀྱི་རླུང་ཞེས་
པ་འདི་ཉིད་གཞན་དུས་ཀྱི་འཁོར་ལོ་ཡིན་ལ། གོང་དུ་བཤད་པ་ལྟར་གཉུག་
སེམས་ཀྱི་གཡོ་ཆ་ལ་རླུང་དུ་བཞག་པའི་ལྷན་སྐྱེས་ཀྱི་རླུང་ཕྲ་མོ་ཡོད་ཀྱང་འདིར་
རླུང་བཅུའི་ངོས་འཛིན་ཙམ་ནི། སྲོག་འཛིན། ཐུར་སེལ། གྱེན་རྒྱུ།
མེ་མཉམ། ཁྱབ་བྱེད་ལྔ་རྩ་བའི་རླུང་ལྔ་དང་། ཀླུ་དང་རུས་སྦལ། ཚངས་
པ། ལྷས་བྱིན། གཞུ་ལས་རྒྱལ་ཏེ་ཡན་ལག་དྲུག་གི་རླུང་ལྔ་སྟེ་བཅུའོ། །
འོན་ཀྱང་རྩ་བ་དང་ཡན་ལག་གི་རླུང་གི་ཐ་སྙད་རྒྱུད་འདིར་མ་མཛད་ཀྱང་
དེ་འདྲའི་ཐ་སྙད་འདིར་ཡང་སྦྱར་རུང་བར་རྗེ་ཏཱ་ར་ནཱ་ཐས་བཤད། སྲོག་
འཛིན་སྙིང་དང་སྙིང་ཁའི་རྩ་འཁོར་ལ་གནས་ནས་དབང་བོ་ལྔའི་སྒོར་ཞུགས་
ཏེ་དབང་ཤེས་རྣམས་ཡུལ་ལ་འཇུག་པར་བྱེད་པ་དང་། ཐུར་སེལ་གསང་
བར་གནས་ནས་འོག་རླུང་དང་། གཅི་བ་དང་། བཤང་བ་དང་། ཁུ་
བ་རྣམས་ཕྱིར་འབྱིན་པར་བྱེད་པ་དང་། གྱེན་རྒྱུ་མགྲིན་པར་གནས་ནས་
རླུང་ཕྱིར་འབྱིན་ཞིང་ནང་དུ་སྡུད་པ་དང་། བཟའ་བཏུང་མིད་པ་སོགས་
བྱེད་པ་དང༌། མེ་མཉམ་ལྟེ་བར་གནས་ནས་བཟའ་བ་ལ་སོགས་པ་དྭངས་
སྙིགས་བྱས་ནས་དྭངས་མ་རྣམས་ལུས་ཀྱི་ཟུང་བདུན་དུ་བཀྲམ་པར་བྱེད་པ་
དང་། ཁྱབ་བྱེད་ཚིགས་རྣམས་ལ་གནས་ནས་ཚིགས་རྣམས་མི་འཐོར་བར་
འཛིན་པ་དང་། ལུས་བསྒུལ་བསྐྱོད་དང་། ཡན་ལག་ཀྱང་བསྐྱང་བསྐུམ་
གྱི་ལས་བྱེད་དོ། །ཀླུ་མིག་གི་སྒོར་ཞུགས་ནས་མིག་ཤེས་ཀྱི་བཞོན་པ་བྱས་ཏེ་



ཇོན་ཨེ་ཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
མིག་ཤེས་ཀྱིས་གཟུགས་འཛིན་པ་དང་། དེ་བཞིན་དུ་རུས་སྦལ་རྣ་བར་རྣ་
ཤེས་དང་། རྩངས་པ་སྣར་སྣ་ཤེས་དང་། ལྷས་བྱིན་ལྕེ་ཤེས་དང་། གཞུ་
ལས་རྒྱལ་ལུས་ཀྱི་སྒོར་ཞུགས་ནས་ལུས་ཤེས་བཞོན་པ་བྱས་ཏེ་ལུས་ཤེས་ཀྱིས་
རེག་བྱ་འཛིན་པར་བྱེད་དོ། །རླུང་དེ་དག་ནང་གི་རྩ་རྣམས་ལ་རྒྱུ་ཞིང་ནང་གི་རྩ་
འཁོར་ལ་བརྒྱུད་ནས་ཕྱི་རོལ་ཏུ་རླུང་རྒྱུ་ཚུལ་སོགས་གཞན་དུ་བལྟ་བར་བྱའོ། །
༣ བཀོད་པ་ཐིག་ལེ་བཤད་པ།
གསུམ་པ་བཀོད་པ་བྱང་ཆུབ་སེམས་ཀྱི་ཐིག་ལེ་བཤད་པ། ཇོ་ནང་
རང་ལུགས་ལ་ཡེ་ཤེས་ཀྱི་ཐིག་ལེ་བཤད་པ་དེ་ནི་གཞི་དབྱིངས་དེ་བཞིན་ཉིད་
ལས་གཞན་མ་ཡིན་པས་གཞན་དུས་ཀྱི་འཁོར་ལོ་ཡིན་ཏེ། རྒྱས་འགྲེལ་
དྲི་མེད་འོད་ཀྱི་ཕྱོགས་མཆན་ལས། ཕྱི་ནང་ཞེས་བྱ་གློ་བུར་དྲི་མའི་སྦུབས། །
གཞན་ཞེས་བྱ་བ་བདེ་གཤེགས་སྙིང་བོའི་དབྱིངས། །བུམ་ནང་མར་མེ་དབུལ་
བོའི་གཏེར་བཞིན་ནམ། །འབྲས་བུའི་ཤུན་པ་འབྲས་བུའི་སྙིང་བོ་ལྟར། །ཞེས་
གསུངས་པའི་ཕྱིར། ཐིག་ལེ་རགས་པ་ནི་བེམ་པོའི་རྫས་སུ་གྲུབ་པའི་བྱང་
སེམས་དཀར་དམར་ཐམས་ཅད་ཡིན་ཏེ། མའི་མངལ་དུ་ཕ་མའི་ཁུ་ཁྲག་
དང་བར་དོ་བའི་སེམས་གསུམ་འདྲེས་པའི་བདུད་རྩི་ལས་ལུས་ཀྱི་ཆ་རྣམས་
སྙིང་ག་ནས་མགོ་བརྩམས་ཏེ་རིམ་བཞིན་ཆགས་པ་ན་ལུས་ལ་རྩ་དང་། རྩའི་
ནང་དུ་རླུང་དང་ཕ་མའི་ཁུ་ཁྲག་གི་དྭངས་མ་ལས་གྲུབ་པའི་བྱང་སེམས་དཀར་
དམར་ཐམས་ཅད་རགས་པའི་ཐིག་ལེ་ཡིན་པའི་ཕྱིར། ཐིག་ལེ་དེ་དག་
47



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཐམས་ཅད་ཀྱང་ཁམས་དྲུག་ལྡན་མ་ཡིན་པ་མེད་དོ། །ཐིག་ལེ་ཕྲ་རགས་ཀྱི་
ཁྱད་པར་ནི་སྟེང་འོག་གི་སྒོ་ལ་སོགས་པ་ནས་འཛག་པ་རེག་མཐོང་གི་ཡུལ་
དུ་གྱུར་པའི་ཐིག་ལེ་རྣམས་ནི་སྙིགས་མ་དང་རེག་མཐོང་གི་ཡུལ་དུ་མ་གྱུར་
པའི་ཐིག་ལེ་རྣམས་ནི་ཐིག་ལེ་ཕྲ་མོ་ཡིན། ཐིག་ལེ་ཕྲ་མོ་རྣམས་ཀྱི་ནང་
ནས་ཡན་ལག་དྲུག་གི་རྣལ་འབྱོར་གྱིས་གཙོ་བོ་གང་ལ་གནད་དུ་བསྣུན་པའི་
ཐིག་ལེ་ནི། དཔྱིད་དང་གཏུམ་མོའི་ཐིག་ལེ་དང་། གནས་སྐབས་རིགས་
བཞིའི་ཐིག་ལེ་ཚན་གཉིས་དང་། གཙུག་ཏོར་དུ་ནམ་མཁའི་ཐིག་ལེ་རྣམས་
ཡིན་ཏེ། དེ་དག་ཨ་ཝ་དྷུ་ཏིའི་ནང་དུ་ཡེ་ཤེས་ཀྱི་ཁམས་དང་། དྭངས་
མའི་འབྱུང་བ་ལྔའི་གོང་བུ་འདུས་པའི་རང་བཞིན་ཅན་ཡུངས་དཀར་གྱི་ཚད་
ཙམ་རེ་ཡོད་པར་བཤད་པའི་ཕྱིར་རོ། །
གསུམ་པ། གཞན་དུས་ཀྱི་འཁོར་ལོ་བཤད་པ།
གསུམ་པ་སེམས་རྒྱུད་ལ་ཡེ་ཤེས་སྐྱེ་རུང་དུ་བྱེད་པའི་དབང་དང་། ལམ་
བསྐྱེད་རྫོགས་འབྲས་བུ་དང་བཅས་པ་ལ་གཞན་དུས་ཀྱི་འཁོར་ལོ་ཞེས་ཟེར་
བས་དེ་བཤད་པ་ལ།
དང་བོ། སེམས་རྒྱུད་ལ་ཡེ་ཤེས་སྐྱེ་རུང་དུ་བྱེད་པའི་དབང་བཤད་པ།
དང་བོ་དབང་མ་ཐོབ་པར་སྔགས་ཀྱི་ལམ་ཉན་པ་དང་སྒོམ་པར་བྱེད་པ་གང་
ཡང་མི་རུང་བ་དང་། དབང་མེད་པར་རིམ་གཉིས་གང་བསྒོམ་ནས་ཉམས་



ཇོ་ནང་ཨེ་ཝི་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
དང་རྟོགས་པ་ཅི་སྐྱེས་ཀྱང་སྔགས་ལམ་མ་ཡིན་པ་རྒྱུད་སྡེ་དུ་མར་གསུངས་ཡོད།
༡ དབང་གི་ངོ་བོ་བཤད་པ།
དབང་གི་ངོ་བོ་ནི། དབང་གི་བྱ་བྱེད་ཚོགས་པའི་རྒྱུ་རྐྱེན་ལས་སློབ་
མའི་སེམས་རྒྱུད་ལ་སྒྲིབ་པ་ཅི་རིགས་དག་རུང་དང་མཐར་ཐུག་གི་འབྲས་
བུའི་ཡོན་ཏན་ཅི་རིགས་སྐྱེ་རུང་དང་ལམ་རིམ་གཉིས་གང་རུང་སྒོམ་དུ་རུང་
བའི་ནུས་པ་ཁྱད་པར་བ་ཞིག་གོམས་པའི་བག་ཆགས་དང་གསང་ཤེར་བཞི་
བའི་དབང་དུས་ཀྱི་ཡེ་ཤེས་བག་ཆགས་དང་བཅས་པ་དེ་ཡིན། དབང་གི་
གཙོ་བོ་ནི་བུམ་དབང་། གསང་དབང་། ཤེར་དབང་། དབང་བཞི་བ་ཚིག་
དབང་སྟེ་བཞི་བོ་དེ་ཡིན་ལ། གསོལ་བ་འདེབས་པ་དང་དབང་ཐོབ་པའི་
གེགས་ཉེ་བར་ཞི་ཕྱིར་ཚོགས་བསགས་པ་དང་། དབང་ནོད་རུང་མི་རུང་
བརྟག་པས་སོ་ཤིང་འདོར་བ་དང་། བུམ་དབང་ལྷའི་དཀྱིལ་འཁོར་དུ་ཐོབ་
དགོས་པས་ཐོག་མར་དཀྱིལ་འཁོར་དུ་འཇུག་པ་དང་མེ་ཏོག་དོར་བ་ལ་སོགས་
པ་དུ་མ་རྣམས་ནི་དབང་བཞི་བོ་དེ་ཐོབ་བྱེད་ཀྱི་ཡན་ལག་དང་། དམ་ཚིག་
འཛིན་པ་ནི་དབང་ཐོབ་པ་མི་ཉམས་པར་བྱེད་པའི་ཡན་ལག་ཡིན་ནོ། །
༢ དབང་བཞི་སོ་སོའི་ངོ་བོ་བཤད་པ།
དབང་བཞི་སོ་སོའི་ངོ་བོ་ནི། རྫས་སྔགས་ཏིང་ངེ་འཛིན་གསུམ་ལ་
བརྟེན་ནས་སྐྱེས་པའི་བདེ་སྟོང་གི་ཡེ་ཤེས་དང་། འབྲས་བུ་སྤྲུལ་སྐུ་སྒྲུབ་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
པའི་ནུས་པ་ཁྱད་པར་ཅན་གཉིས་ལ་བུམ་དབང་གི་ངོ་བོ་ཟེར། གོང་ལྟར་
རྫས་སོགས་གསུམ་ལ་བརྟེན་ནས་སྐྱེས་པའི་བདེ་སྟོང་གི་ཡེ་ཤེས་དང་། འབྲས་
བུ་ལོངས་སྐུ་སྒྲུབ་བྱེད་ཀྱི་ནུས་པ་ཁྱད་པར་ཅན་གཉིས་ལ་གསང་དབང་གི་
ངོ་བོ་དང་། ཡང་གོང་ལྟར་རྗེས་སོགས་གསུམ་ལ་བརྟེན་ནས་སྐྱེས་པའི་
བདེ་སྟོང་གི་ཡེ་ཤེས་དང་། འབྲས་བུ་ཆོས་སྐུ་སྒྲུབ་བྱེད་ཀྱི་ནུས་པ་ཁྱད་པར་
ཅན་ཞིག་ལ་ཤེར་དབང་གི་ངོ་བོ་འཇོག དབང་བཞི་བ་ནི། དབང་གསུམ་
པ་དཔེར་བྱས་ནས་སྐུ་དག་པ་སྟོང་གཟུགས་ཡབ་ཡུམ་གྱི་སྐུ་དང་། ཐུགས་
དག་པ་མཆོག་ཏུ་མི་འགྱུར་པའི་བདེ་བ་ཆེན་པོ་གཉིས་ཟུང་དུ་འཇུག་པའི་
ཟུང་འཇུག་གི་གོ་འཕང་དེ་ཐོབ་བྱ་དོན་གྱི་དབང་བཞི་བ་ཡིན་ནོ། །ཞེས་ཚིག་
གི་སྒོ་ནས་སློབ་མ་ལ་བརྡ་སྤྲད་པས་སློབ་མས་ཟུང་འཇུག་ལ་གོ་བ་ཆགས་པ་
དེ་དབང་བཞི་བ་ཚིག་དབང་གི་ངོ་བོ་ཡིན་ནོ། །
༣ དབང་བཞི་ཐོབ་པའི་ཆ་རྐྱེན་གཙོ་བོ་བཤད་པ།
དེ་ལྟར་དབང་བཞི་ཐོབ་པའི་ཆ་རྐྱེན་གྱི་གཙོ་བོ་བཤེས་གཉེན་བསྟེན་
ཚུལ་དང་། སྙིང་རྗེ་དང་བྱང་ཆུབ་ཀྱི་སེམས་སོགས་ལ་བློ་སྦྱོང་ཤུགས་དྲག་
ལ་རྒྱུན་རིང་བ་ཞིག་དགོས། བཤེས་གཉེན་བསྟེན་དགོས་པ་འདིའང་སློབ་
མའི་རང་སྟོབས་ཀྱིས་ལམ་མ་ནོར་བ་ཞིག་སྒྲུབ་མི་ཤེས་པས་བླ་མ་ལ་བརྟེན་
ནས་ལམ་ཚུལ་བཞིན་དུ་སྒྲུབ་དགོས་པའི་རྒྱུ་མཚན་གྱིས་ཡིན་གྱི་ལུགས་མེད་
ཀྱིས་བླ་མའི་བྲན་གཡོག་ཏུ་སློབ་མ་བཀོལ་བ་ག་ལ་ཡིན། སློབ་མས་གོང་



ཇོ་ནང་ཨེ་ཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
དུ་བཤད་པ་ལྟར་རང་སྟོབས་ཀྱིས་ངེས་འབྱུང་དང་བྱང་ཆུབ་ཀྱི་སེམས་སོགས་
མི་ཤེས་པས་བླ་མས་དེ་དག་ཚུལ་བཞིན་དུ་བསྟན་ནས་སློབ་མ་རང་ཉིད་ཐར་
བའི་ལམ་དུ་བཅུག་པ་མ་ཟད་ཐེག་པ་ཆེན་པོ་བར་བྱས་པ་དང་། སྨིན་བྱེད་
ཀྱི་དབང་སྐུར་བས་རྡོ་རྗེ་ཐེག་པའི་སྒོར་ཚུད་པར་མཛད་པ་དང་། རང་ཉིད་
ཀྱིས་བརྩོན་འགྲུས་ཐུབ་ན་ཟབ་ལམ་རྡོ་རྗེ་ཐེག་པའི་ལམ་གྱི་རིམ་པ་ཐམས་
ཅད་མ་སྦས་པར་བརྩེ་བའི་སྒོ་ནས་བསྟན་པ་འདིས་ཀྱང་བསྐྱེད་རྫོགས་ཀྱི་
ཡེ་ཤེས་དང་ཁྱད་པར་དུ་མི་འགྱུར་བའི་བདེ་བ་ཆེན་པོའི་ལམ་ལ་བརྟེན་ནས་
ཚེ་གཅིག་ལ་སངས་རྒྱས་ཀྱི་སར་བགྲོད་ཆོག དེ་ཡང་བླ་མ་ལ་བརྟེན་ནས་
འབྱུང་དགོས་པའི་རྒྱུ་མཚན་གྱིས་བླ་མ་ཚུལ་བཞིན་དུ་བསྟེན་དགོས་པ་ཡིན།
ཁྱད་པར་འདིར་ཤེས་དགོས་པ་ནི་སློབ་མ་ལྷར་བསྐྱེད་པ་ལ་དབང་སྐུར་བ་
ཡིན་པས། ལྷ་ཡི་ང་རྒྱལ་དང་གསལ་སྣང་བརྟན་པོ་དགོས། དེའི་ཆེད་
དུ་སློབ་མ་ལ་གཙུག་ཏོར་དང་ཅོད་པན་སྟོད་གཡོག་སོགས་ལྷ་ཡི་ཆས་གོས་
སྦྱིན་པ་ནི་དེའི་ཆེད་དུ་ཡིན། སྔགས་ཀྱི་ཐུན་མོང་མ་ཡིན་པའི་ཁྱད་ཆོས་
ཤེས་པའི་སྒོ་ནས་སྔགས་ལ་དད་པ་དང་དོན་གཉེར་ཤིན་ཏུ་བརྟན་པོ་ཞིག་
དགོས། དབང་གི་རྨང་གཞི་བདེ་སྟོང་གི་ཡེ་ཤེས་ཡིན་པས། སྟོང་ཉིད་
ལ་གོ་བ་གནད་དུ་འཁེལ་བ་ཞིག་དགོས་པ་བཅས་ནི་ཆ་རྐྱེན་གྱི་གཙོ་བོ་ཡིན།
ཆ་རྐྱེན་གྱི་གཙོ་བོ་དེ་དག་རང་ལ་ཚང་མ་ཚང་ལ་ལེགས་པར་བརྟགས།
གོང་དུ་བཤད་པ་ལྟར་སློབ་མ་ལྷར་བསྐྱེད་པ་ལ་དབང་སྐུར་དགོས་ལ།
དེའི་ཚུལ་དཔེར་ན་ཆུ་དབང་གི་སྐབས་གང་ལ་དབང་བསྐུར་བའི་ལས་སུ་
བྱ་བ་སློབ་མ་མི་བསྐྱོད་པར་གསལ་བ་ལ་གང་གིས་དབང་སྐུར་བ་བོ་རྡོ་རྗེ་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སློབ་དཔོན་གྱིས་བསྒྲུབ་པའི་དཀྱིལ་འཁོར་བའི་ལྷ་ཚོགས་ཆུ་དབང་བསྐུར་
བ་ལ་དགོངས་པ་གཏད་པ་རྣམས་དང་སྤྱན་དྲངས་པའི་མི་སྐྱོད་པ་གཙོ་བོར་
གྱུར་པ་རྣམས་ལ་དབང་བསྐུར་བར་གསོལ་བ་བཏབས་ནས་མི་བསྐྱོད་པ་
ཞུ་བ་ལས་བྱུང་བའི་བུམ་ཆུའི་རྫས་རྣམས་སྤྱི་བོར་བླུགས་པ་ལ་སོགས་པ་གང་
གིས་བསྐུར་བའི་བྱེད་པ་ལ་བརྟེན་ནས་སློབ་མའི་སེམས་རྒྱུད་ལ་རྣམ་ཤེས་
ཀྱི་ཕུང་བོ་དང་ཞེ་སྡང་དག་རུང་དང་། མེ་ལོང་ཡེ་ཤེས་ཐོབ་རུང་དང་།
མི་སྐྱོད་པ་བསྒྲུབ་པ་ལ་དབང་བའི་ནུས་པ་ཁྱད་པར་བ་ཞིག་འཇོག་ཐུབ་པ་
ཡིན། ཆུ་དབང་གི་ངོ་བོ་དེས་ཤེས་ཐུབ་པ་མ་ཟད་ཅོད་པན་གྱི་དབང་དང་།
རྡོ་རྗེའི་དབང་དང་། དྲིལ་བུའི་དབང་དང་། མིང་དབང་བཞིའང་དེས་
མཚོན་ནོ། །མེ་ཏོག་ཕྲེང་བའི་དབང་ཡང་སྔགས་ཀྱི་རང་བཞིན་དུ་བྱིན་གྱིས་
རླབས་པའི་མེ་ཏོག་གི་ཕྲེང་བ་བདག་གི་སྤྱི་བོར་བཅིངས་པའི་རྐྱེན་གྱིས་མེ་
ཏོག་ཕོག་པའི་ལྷ་དེས་རྗེས་སུ་འཛིན་པའི་བག་ཆགས་སེམས་ལ་བཞག་པ་
དེ་ཡིན། རྡོ་རྗེ་སློབ་དཔོན་གྱི་དབང་ནི་རྡོ་རྗེ་ཐུགས་ཀྱི་དམ་ཚིག་སྟེ།
རྡོ་རྗེ་ནི་སངས་རྒྱས་ཐམས་ཅད་ཀྱི་ཐུགས་བདེ་སྟོང་གི་ཡེ་ཤེས་སུ་མོས་པ་དང་།
དྲིལ་བུ་གསུང་གི་དམ་ཚིག་སྟེ་དྲིལ་བུ་ནི་སངས་རྒྱས་ཐམས་ཅད་ཀྱི་སྟོང་ཉིད་
སྟོན་པའི་གསུང་དང་། ལྷ་སྐུ་ཕྱག་རྒྱུའི་དམ་ཚིག་སྟེ་རང་ལུས་འདོད་ལྷ་
ཡབ་ཡུམ་གྱི་སྐུར་མོས་པའི་བདེ་བ་དང་བཅས་པའི་ཏིང་ངེ་འཛིན་བག་ཆགས་
དང་བཅས་པ་དང༌། རྡོ་རྗེ་སློབ་དཔོན་གྱི་ལས་བྱེད་རུང་བའི་ནུས་པ་དེ་
རྡོ་རྗེ་སློབ་དཔོན་གྱི་དབང་གི་ངོ་བོ་ཡིན་ནོ། །



ཇོ་ནང་ཨེཝཾ་ ཤེས་རིག་དཔེ་ཚོགས།
དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན།
པོད་བཅུགཉིས་པ།
༤ དཔལ་དུས་ཀྱི་འཁོར་ལོའི་བྱིས་པ་ལྟར་འཇུག་
པའི་དབང་བདུན་བཤད་པ།
འདིར་སྐབས་སུ་བབས་པ་དཔལ་དུས་ཀྱི་འཁོར་ལོའི་བྱིས་པ་ལྟར་འཇུག་
པའི་དབང་བདུན་ངོས་བཟུང་དུ་ཡོད་དེ། ཇི་སྐད་དུ། རྡོ་རྗེ་སྙིང་འགྲེལ་
ལས། བྱིས་པ་སྐྱེས་པར་མ་རྣམས་ཀྱིས། །ཆུ་ཡིས་འཁྲུ་བའི་དབང་བསྐུར་
བྱེད། །དེ་ཡི་གཙུག་ཕུད་རབ་འཇོག་པ། །ཅོད་པན་དུ་ནི་ཡོངས་སུ་བཏགས། །
དེ་ཡི་རྣ་བ་འབུགས་པ་སོགས། །དར་དཔྱངས་དབང་བསྐུར་བྱེད་པར་བཤད། །
བྱིས་པ་སྨྲ་དང་དགོད་པ་ནི། །དྲིལ་བུ་རྡོ་རྗེའི་དབང་བསྐུར་རོ། །ལྔ་བ་ལོངས་
སྤྱོད་བརྟུལ་ཞུགས་ཡིན། །མིང་ནི་མིང་གི་དབང་བསྐུར་ཡིན། །ཀློག་པ་ལ་སོགས་
རྗེས་གནང་ལ། །ཕ་དག་གིས་ནི་རྟག་ཏུ་སྟེར། །དེ་ལ་རྣམ་པ་བདུན་གྱིས་ནི། །
དབང་བསྐུར་བདུན་དུ་རབ་ཏུ་གྲགས། །ཞེས་གསུངས་པ་ལྟར། དང་བོ་
བྱིས་པ་སྐྱེས་མ་ཐག་ཆུས་བཀྲུ་བ་དང་མཐུན་པར་དཔལ་དུས་ཀྱི་འཁོར་ལོའི་
བྱང་ཕྱོགས་སྐུ་ཡི་ཞལ་དཀར་བོའི་ཐད་དུ་སློབ་མ་སྐུ་རྡོ་རྗེར་བསྐྱེད་ནས་གཤེགས་
མ་ལྔས་བུམ་དབང་བསྐུར། བུམ་ཆུ་མྱངས་པ་ལ་བརྟེན་ནས་བདེ་བ་ཆེན་
པོའི་ཡེ་ཤེས་སྐྱེ། བདེ་བས་སྟོང་བ་ངེས་པའི་བདེ་སྟོང་གི་ཡེ་ཤེས་ཁྱད་པར་
ཅན་རྒྱུད་ལ་སྐྱེས་བྱུང་སྙམ་པ་དང་། ཁམས་ལྔའི་དྲི་མ་སྦྱོང་བའི་ནུས་པ་
ཁྱད་པར་ཅན་ཐོབ་བྱུང་སྙམ་པའི་མོས་པ་བརྟན་པོ་བྱ་དགོས། དེ་ལྟར་བུམ་
ཆུ་མྱངས་པ་ལ་བརྟེན་ནས་སྐྱེས་པའི་བདེ་སྟོང་གི་ཡེ་ཤེས་དང་ཁམས་ལྔའི་
དྲི་མ་སྦྱོང་བའི་ནུས་པ་ཁྱད་པར་ཅན་གཉིས་ལ་དབང་བདུན་གྱི་དང་བོ་ཆུ་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དབང་གི་ངོ་བོར་འཇོག་པ་ཡིན་ནོ། །
ཡང་ན་རང་ལུགས་ལ་ཆུ་དབང་གི་ངོ་བོ་དུང་གི་ཆུས་གནས་ལྔར་དབང་
བསྐུར་བས་ཁམས་ལྔའི་དྲི་མ་དག་རུང་དང་། མཐར་ཐུག་གི་ཡུམ་ལྔ་ཐོབ་
རུང་དུ་བྱས་པ་དང་། ཡུམ་ལྔའི་རིགས་ཀྱི་བསྐྱེད་རིམ་སྒོམ་རུང་གི་ས་
བོན་བཞག་པ་དང་། གཞན་ཡང་འཁོར་བར་འཁོར་ཚེ་མངལ་ནས་བཙས་
མ་ཐག་ཏུ་མ་ཡིས་ཆུས་འཁྲུད་པའི་བག་ཆགས་དག་རུང་དང་། སྔགས་
བླ་མེད་ཀྱི་ས་དང་བོ་ཐོབ་རུང་གི་ནུས་པ་བཞག་པ་དེ་ཡིན། དེ་ཡང་ད་
ལྟར་ནས་ཁམས་ལྔ་དག་པ་སོགས་ཐོབ་པར་མོས་དགོས། འདིར་དབང་
རྫས་རྣམས་ལྷ་ཞལ་ཕྱག་ཅན་གྱི་རྣམ་པ་དང་། ཡེ་ཤེས་པའང་ཞལ་ཕྱག་
ཅན་གྱི་རྣམ་པར་བསྐྱེད་པའང་ཆོག་ཀྱང་ཨ་ལས་བྱུང་བའི་སྟེང་དང་འོག་
གི་བུམ་ཆུ་ངོ་བོ་རྡོར་དབྱིངས་དབང་ཕྱུག་མའི་རང་བཞིན་ཡིན་པ་ལ་རྣམ་
པ་བདུད་རྩིའི་ཆུའི་རྣམ་པ་དང་། ཡེ་ཤེས་པའང་དེ་ལྟར་ཡིན་པ་ལྟ་བུ་དབང་
རྫས་དང་ཡེ་ཤེས་པ་ཐམས་ཅད་ལྷ་སོ་སོའི་ངོ་བོ་ཡིན་པ་ལ་རྣམ་པ་དབང་རྫས་
སོ་སོའི་རྣམ་པ་ཡིན་པར་སྒོམ་པ་ནི་རང་ལུགས་སུ་བྱེད་ཆོག་པར་སྣང་།
དབང་ཕྱི་མ་རྣམས་ལའང་དེའི་རིགས་འགྲེ་ནས་ཤེས་པར་བྱ་དགོས། སྤྱིར་
ནའང་འདི་དག་གི་གནས་ལ་རང་ཅག་གིས་ཕྲ་ཞིབ་ནས་བསམ་གཞིག་གཏོང་
དགོས་པ་ལས་ཐོབ་ཐོབ་མང་བོའི་རྣམ་གྲངས་བརྩེགས་པའི་མཛེས་སྡུག་ལ་
ཧད་དེ་འདུག་པ་ཙམ་ལ་དོན་འབྲས་དབེན་ཞིང་། བླ་མ་གང་ཞིག་གིས་
དབང་གང་ཞིག་བསྐུར་བའི་ཚེ་རང་གཞན་གཉིས་ཀྱི་ཆ་ནས་ཟང་ཟིང་འུར་
འུར་གྱིས་རང་ཉིད་ཀྱི་ཆེ་བ་ངོམ་ཐབས་ཙམ་ལ་འབད་པས་བླ་མ་མཚན་ཉིད་



ཇོ་ནང་ཨེ་ཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
དང་ལྡན་པ་ཞིག་གིས་དབང་མཚན་ཉིད་དང་ལྡན་པ་ཞིག་སློབ་མ་མཚན་
ཉིད་དང་ལྡན་པ་ལ་བསྐུར་བའི་སྔོན་གྱི་སྐྱེས་ཆེན་ཚོའི་ཡང་དག་པའི་ལམ་
ཁ་དེ་དེང་དུས་ཀྱི་རང་ཅག་གི་ལམ་ཁ་ཞིག་ཏུ་གྱུར་མ་མྱོང་ལ་འགྱུར་བའི་
རེ་བའང་ཤིན་ཏུ་ཕྲ། འོན་ཀྱང་འདི་དག་གི་གནས་ལ་འཚོལ་དཔྱད་ཀྱི་
བློ་མིག་དང་མ་བྲལ་ན་རེ་བའི་ས་བོན་ཡང་རྩ་བ་ནས་རུལ་བ་མ་ཡིན་པར་
སྣང་སྟེ། བྱ་བ་གང་ཞིག་སྒྲུབ་ན་མི་བུ་རང་ཉིད་ཀྱིས་རྩོལ་སྒྲུབ་ལ་བརྟེན་
ནས་འགྲུབ་ཐུབ་པའི་ཆོས་ཉིད་ལ་སུས་ཀྱང་སྙོན་དུ་མེད། ནང་བསྟན་
ཤེས་རིག་གི་སྙིང་བོར་གྱུར་པའི་གཞན་ཕན་བརྩེ་བའི་བདག་ཉིད་ཅན་གྱི་
དཔལ་དུས་ཀྱི་འཁོར་ལོའི་གསང་སྔགས་ཀྱི་ལམ་དང་དཀྱིལ་འཁོར་དུ་འཇུག་
པའི་རིགས་དང་མོས་པ་ཡོད་ཀྱང་དེ་ལ་འཇུག་པ་ལ་བྱང་ཆུབ་ཆེན་པོར་སེམས་
མ་བསྐྱེད་པ་ལ་སྔགས་ཀྱི་ལམ་སྟོན་མི་རུང་ཞིང་བསྟན་ཀྱང་གསང་སྒྲོག་ཏུ་
འགྱུར་བ་ལས་རྒྱུད་ལ་མི་སྐྱེ་བས་ཐོག་མར་བྱང་ཆུབ་དུ་སེམས་བསྐྱེད་ནས་
དེའི་གཞུང་ཤིང་བྱས་ཏེ་དཔལ་དུས་ཀྱི་འཁོར་ལོའི་དབང་བསྐུར་བ་དང་ཞུ་
བའི་བསམ་བློ་ཡོད་དགོས། དེ་ལྟར་ན་མ་འོངས་པའི་མིའི་རིགས་ཀྱིས་
གཙོས་འགྲོ་བ་སེམས་ཅན་ཐམས་ཅད་ལ་འཚེ་མེད་ཞི་བའི་ལམ་བུ་ཞིག་མངོན་
དུ་གྱུར་པའི་ཆེད་དུ་བདེན་བཞིའི་འཇུག་ལྡོག་གི་སྒོ་ནས་བརྩེ་བ་སྙིང་རྗེ་དང་
འབྲེལ་ནས་དཔལ་དུས་ཀྱི་འཁོར་ལོའི་རིག་གནས་ཀྱི་ལྟ་བའི་རོ་བཅུད་ཅིག་
མྱོང་ཐུབ་ན་མགོ་འཐོམ་མེ་དང་། འུར་ལང་ངེ་དབང་དེ་དང་དེ་ཐོབ་
ཅེས་སྒྲོག་པ་དང་གཏན་མི་འདྲ་བར་སྣང་ངོ་། །
གཉིས་པ། བྱིས་པ་གཙུག་ཕུད་འཇོག་པ་དང་མཐུན་པ་བྱང་ཕྱོགས་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྐུ་ཡི་ཞལ་དཀར་བོའི་ཐད་དུ་སློབ་མ་སྐུ་རྡོ་རྗེར་བསྐྱེད་ནས། གཤེགས་
པ་ལྔས་ཅོད་པན་གྱི་དབང་བསྐུར། ཅོད་པན་མགོ་ལ་བསྐོན་པ་ལ་བརྟེན་
ནས་བདེ་བ་ཁྱད་པར་ཅན་སྐྱེས། བདེ་བས་སྟོང་བ་ངེས་པའི་བདེ་སྟོང་
གི་ཡེ་ཤེས་ཁྱད་པར་ཅན་སྐྱེས་བྱུང་སྙམ་པ་དང༌། ཕུང་བོ་ལྔ་ཡི་དྲི་མ་སྦྱོང་
བའི་ནུས་པ་ཁྱད་པར་ཅན་ཐོབ་བྱུང་སྙམ་པའི་མོས་པ་བརྟན་པོ་དགོས།
དེ་ལྟར་ཅོད་པན་བསྐོན་པ་ལ་བརྟེན་ནས་སྐྱེས་པའི་བདེ་སྟོང་གི་ཡེ་ཤེས་དང་།
ཕུང་བོ་ལྔའི་དྲི་མ་སྦྱོངས་པའི་ནུས་པ་ཁྱད་པར་ཅན་གཉིས་ལ་དབང་གཉིས་
པ་ཅོད་པན་གྱི་དབང་གི་ངོ་བོ་འཇོག་པ་ཡིན་ནོ། །
གསུམ་པ། བྱིས་པ་རྣ་བ་འབུག་པ་དང་ཆོས་མཐུན་པ་དཔལ་དུས་
ཀྱི་འཁོར་ལོའི་ལྷོ་ཕྱོགས་སུ་གསུང་གི་ཞལ་དམར་བོའི་ཐད་དུ་སློབ་མ་གསུང་
རྡོ་རྗེར་བསྐྱེད་ནས་ལྷ་མོ་ནུས་མ་བཅུས་དར་དཔྱངས་ཀྱི་དབང་སྐུར་དར་
དཔྱངས་མགོ་ལ་རེག་པ་ལ་བརྟེན་ནས་བདེ་བ་ཁྱད་པར་ཅན་སྐྱེ་ བདེ་
བས་སྟོང་བ་ངེས་པའི་བདེ་སྟོང་གི་ཡེ་ཤེས་ཁྱད་པར་ཅན་སྐྱེས་བྱུང་སྙམ་པ་
དང་། རླུང་བཅུའི་དྲི་མ་སྦྱོང་བའི་ནུས་པ་ཁྱད་པར་ཅན་ཐོབ་བྱུང་སྙམ་
པའི་མོས་པ་བརྟན་པོ་དགོས། དར་དཔྱངས་མགོ་ལ་རེག་པ་ལ་བརྟེན་ནས་
སྐྱེས་པའི་བདེ་སྟོང་གི་ཡེ་ཤེས་དང་། རླུང་བཅུའི་དྲི་མ་སྦྱོང་བའི་ནུས་པ་
ཁྱད་པར་ཅན་གཉིས་ལ་དབང་གསུམ་པ་དར་དཔྱངས་ཀྱི་དབང་གི་ངོ་བོ་
འཇོག་པ་ཡིན་ནོ། །
བཞི་བ། བྱིས་པ་དགོད་ཅིང་སྨྲ་བ་དང་མཐུན་པར་ལྷོ་ཕྱོགས་གསུང་
ཞལ་དམར་བོའི་ཐད་དུ་སློབ་མ་གསུང་རྡོ་རྗེར་བསྐྱེད་ནས་དཔལ་དུས་ཀྱི་



ཇོ་ནང་ཨེ་ཝཾ་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན པོདབཅུ་གཉིས་པ།
འཁོར་ལོ་ཡབ་ཡུམ་གཉིས་ཀྱིས་རྡོར་དྲིལ་གྱི་དབང་བསྐུར་བས་བདེ་བ་ཆེན་
པོ་སྐྱེ། བདེ་བས་སྟོང་བ་ངེས་པའི་བདེ་སྟོང་གི་ཡེ་ཤེས་ཁྱད་པར་ཅན་
སྐྱེས་བྱུང་སྙམ་པ་དང་། རྩ་རོ་རྐྱང་གཉིས་ཀྱི་དྲི་མ་སྦྱོང་བའི་ནུས་པ་ཁྱད་
པར་ཅན་ཐོབ་བྱུང་སྙམ་པའི་མོས་པ་བརྟན་པོ་བྱ་དགོས། དེ་ལྟར་རྡོར་
དྲིལ་གཏད་པ་ལ་བརྟེན་ནས་སྐྱེས་པའི་བདེ་སྟོང་གི་ཡེ་ཤེས་དང་། རྩ་རོ་
རྐྱང་གཉིས་ཀྱི་དྲི་མ་སྦྱོངས་པའི་ནུས་པ་ཁྱད་པར་ཅན་གཉིས་ལ་རྡོ་རྗེ་དང་
དྲིལ་བུའི་དབང་གི་ངོ་བོ་འཇོག་པ་ཡིན་ནོ། ། །
ལྔ་བ། བྱིས་པ་འདོད་ཡོན་ལ་ལོངས་སྤྱོད་པ་དང་མཐུན་པ། དཔལ་
དུས་ཀྱི་འཁོར་ལོའི་རྩ་ཞལ་སྔོན་པོ་ཐུགས་ཀྱི་ཞལ་གྱི་ཐད་ཀར་སློབ་མ་ཐུགས་
རྡོ་རྗེར་བསྐྱེད་ནས་སེམས་དཔའ་དང་སེམས་མས་མཐེ་བོའི་རྡོ་རྗེ་བརྟུལ་ཞུགས་
ཀྱི་དབང་བསྐུར་བས་བདེ་བ་ཁྱད་པར་ཅན་སྐྱེ། བདེ་བས་སྟོང་བ་ངེས་
པའི་བདེ་སྟོང་གི་ཡེ་ཤེས་ཁྱད་པར་ཅན་སྐྱེས་བྱུང་སྙམ་པ་དང་། སློབ་མའི་
དབང་བོ་ལྔ་དང་ཡུལ་གཟུགས་སོགས་ལྔ་ཡི་དྲི་མ་སྦྱོང་བའི་ནུས་པ་ཁྱད་
པར་ཅན་ཐོབ་བྱུང་སྙམ་པའི་མོས་པ་བརྟན་པོ་བྱ་དགོས་ཤིང་དེའི་ངོ་བོའང་
དེས་ཤེས་ནུས་སོ། །
དྲུག་པ། བྱིས་པར་མིང་འདོགས་པ་དང་མཐུན་པར། ཤར་ཕྱོགས་
སུ་རྩ་ཞལ་སྔོན་པོ་ཐུགས་ཀྱི་ཞལ་གྱི་ཐད་ཀར་སློབ་མ་ཐུགས་རྡོ་རྗེར་བསྐྱེད་
ནས་ཁྲོ་བོ་དང་ཁྲོ་མོས་གདུ་བུའི་དབང་བསྐུར་བས་བདེ་བ་ཆེན་པོ་སྐྱེ།
བདེ་བས་སྟོང་བ་ངེས་པའི་བདེ་སྟོང་གི་ཡེ་ཤེས་ཁྱད་པར་ཅན་སྐྱེས་བྱུང་སྙམ་
པ་དང་། སློབ་མའི་ལས་དབང་ལྔ་ཡི་བྱ་བ་དང་བཅས་པའི་དྲི་མ་སྦྱོང་བའི་
57



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
ནུས་པ་ཁྱད་པར་ཅན་ཐོབ་བྱུང་སྙམ་པའི་མོས་པ་བྱ་དགོས་ཤིང་དེའི་ངོ་བོའང་
དེས་ཤེས་ནུས་སོ། །
དེ་ལྟར་གདུ་བུའམ་མེ་ཏོག་ཕྲེང་བའི་སྒོ་ནས་སངས་རྒྱས་ཀྱི་མཚན་གྱི་
མིང་གིས་དབང་བསྐུར་བས་ཐ་མལ་བའི་མིང་གི་གདགས་གཞིའི་གཙོ་བོ་ལས་
དབང་བྱ་བ་དང་བཅས་པ་རྣམ་པར་དག་ནས་དེ་བཞིན་གཤེགས་པའི་མིང་
གི་གདགས་གཞི་ཁྲོ་བོ་ཡབ་ཡུམ་མངོན་དུ་འགྱུར་རུང་དང་། དེ་བཞིན་
གཤེགས་པའི་མཚན་ཐོབ་རུང་དང་། ཁྲོ་བོ་ཡབ་ཡུམ་གྱི་བསྐྱེད་རིམ་སྒོམ་
རུང་གི་ས་བོན་ཁྱད་པར་ཅན་བཞག་པ་དང་། གཞན་ཡང་འཁོར་བའི་
གནས་སུ་སྐྱེས་ཚེ་བྱིས་པ་ལ་མིང་འདོགས་པའི་བག་ཆགས་དག་རུང་གི་བག་
ཆགས་ཁྱད་པར་ཅན་བཞག་པ་དེའང་མིང་དབང་གི་ངོ་བོ་ཡིན་ནོ། །
བདུན་པ། བྱིས་པར་ཕ་མ་སོགས་ཀྱིས་ཡི་གེ་འབྲི་ཀློག་སློབ་པ་དང་
མཐུན་པར། དཔལ་དུས་ཀྱི་འཁོར་ལོའི་ནུབ་ཕྱོགས་རྒྱབ་ཞལ་སེར་བོའི་ཐད་
ཀར་སློབ་མ་ཡེ་ཤེས་རྡོ་རྗེར་བསྐྱེད་ནས་རྗེས་གནང་དང་། དེ་ཡི་འདོགས་
སྔགས་གཏད་སོགས་བཞི་ཡི་དབང་བསྐུར་བས་བདེ་བ་ཁྱད་པར་ཅན་སྐྱེ།
བདེ་བས་སྟོང་བ་ངེས་པའི་བདེ་སྟོང་གི་ཡེ་ཤེས་ཁྱད་པར་ཅན་སྐྱེས་བྱུང་སྙམ་
པ་དང་། ལུས་ངག་ཡིད་གསུམ་ཡིད་ཤེས་དང་བཅས་པའི་དྲི་མ་སྦྱོང་བའི་
ནུས་པ་ཁྱད་པར་ཅན་ཐོབ་བྱུང་སྙམ་པའི་མོས་པ་དགོས་ཤིང་དེའི་ངོ་བོའང་
དེས་ཤེས་སོ། །
ཡང་ན་དེའི་ངོ་བོ་ནི། དུང་གི་ཆུས་བཀྲུས་ཏེ་ཕྱག་མཚན་ལག་ཏུ་གཏད་
པས་ཆུས་རིགས་ལྔའི་ཆོས་འཆད་པ་ལ་རྨོངས་པའི་ཡེ་ཤེས་ཀྱི་ཁམས་དང་



ཇོ་ནང་ཨེཝཾཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
ཕུང་བོའི་དྲི་མ་སྦྱངས་པ་དང་། ཕྱག་མཚན་གྱིས་ཡེ་ཤེས་ཀྱི་ཕུང་ཁམས་
དག་པ། གསང་བ་སྔགས་ཀྱི་ཆོས་ཐམས་ཅད་སྟོན་པ་ལ་ཐོགས་པ་མེད་
པའི་རྡོ་རྗེ་སེམས་དཔའ་ཡབ་ཡུམ་གྱི་བདག་ཉིད་དུ་གྱུར་ནས་རྒྱུད་གཞན་
གྱི་རིགས་ལྔའི་ཆོས་ཐམས་ཅད་འཆད་པའི་སློབ་དཔོན་དུ་འགྱུར་བར་དགོངས་
པ་གཏད་ཅིང་སྔགས་བརྗོད་པས་སློབ་མའི་རྒྱུད་ཀྱི་ཆོས་འཆད་པ་ལ་རྨོངས་
པའི་ཡེ་ཤེས་ཀྱི་ཁམས་དང་ཕུང་བོ་སྒྲིབ་བྲལ་དུ་དག་རུང་དང་། ཆོས་འཆད་
པ་ལ་ཐོགས་པ་མེད་པའི་རིགས་ཀུན་གྱི་ངོ་བོ་རྡོ་རྗེ་སེམས་དཔའ་ཡབ་ཡུམ་
ཐོབ་རུང་གི་ནུས་པ་བཞག གཞན་ཡང་འཁོར་བར་སྐྱེས་ཚེ་རང་གི་པའི་
རིགས་ཀྱི་བྱ་བ་རྣམས་བཤད་པའི་ཡིག་རིས་ཀློག་སློབ་པ་ལ་ཕས་གནང་བ་
སྟེར་བའི་བག་ཆགས་དག་རུང་དང་། སྔགས་བླ་མེད་ཀྱི་ས་བདུན་པ་ཐོབ་
བྱེད་ཀྱི་ནུས་པ་བཞག་པ་དེ་ཡིན་ནོ། །
དེ་ལྟར་བྱིས་པ་འཇུག་པའི་དབང་བདུན་ཐུན་མོང་གི་དགོས་པ་ནི།
དེ་ལྟར་རྡུལ་ཚོན་གྱི་དཀྱིལ་འཁོར། རས་བྲིས་ཀྱི་དཀྱིལ་འཁོར། ལུས་
ཀྱི་དཀྱིལ་འཁོར། བསམ་གཏན་གྱི་དཀྱིལ་འཁོར་བཅས་དཀྱིལ་འཁོར་བཞི་
ལས་རྡུལ་ཚོན་གྱི་དཀྱིལ་འཁོར་དུ་དབང་བདུན་པོ་ཐམས་ཅད་ལ་ཆུ་ཡི་བྱ་
བ་རྗེས་སུ་འགྲོ་བའི་ཕྱིར་ཆུའི་དབང་ཞེས་པ་དེ་ཉིད་ཐོབ། སྡིག་པའི་དྲི་
མ་འཁྱུད། ལམ་བསྐྱེད་པའི་རིམ་པ་བསྒོམ་པ་དང་འོག་མིན་གྱི་མཐར་ཐུག་
པའི་འཇིག་རྟེན་པའི་དངོས་གྲུབ་སྒྲུབ་པ་ལ་དབང་། བསོད་ནམས་ཀྱི་
ཚོགས་ཀྱི་ནུས་པ་འཇོག བསྐྱེད་རིམ་དང་འབྲེལ་པའི་སྤྱོད་པ་དང་གྲོལ་བ་
སྟེར་བ་བཅས་གསང་སྔགས་ཀྱི་དགེ་བསྙེན་དུ་གྱུར་ཏེ། མཐོང་བའི་ཆོས་ལ་



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
དཀྱིལ་འཁོར་གྱི་འཁོར་ལོ་མངོན་དུ་བྱས་ན་ཚེ་འདིར་ས་བདུན་གྱི་དབང་ཕྱུག་
ཏུ་འགྱུར་ཞིང་། མཐོང་བའི་ཆོས་ལ་དེ་ལྟར་མི་བྱེད་ཅིང་མི་དགེ་བ་བཅུ་དང་
བྲལ་བར་གནས་ན་སྐྱེ་བ་བདུན་གྱིས་ས་བདུན་གྱི་དབང་ཕྱུག་ཐོབ་བོ། །བྱིས་
པ་འཇུག་པའི་དབང་བདུན་ཙམ་ཐོབ་པ་དང་། དབང་གོང་མ་དང་བཅས་
པ་ཐོབ་པའི་གང་ཟག་གཉིས་ཀས་བསྲུང་དགོས་པའི་དམ་ཚིག་ནི་རྩ་ལྟུང་
བཅུ་བཞི་ཡིན་པས་དེ་དག་སྲོག་བཞིན་དུ་སྲུང་དགོས་པའང་ཤེས་པར་བྱའོ། །
༥ གོང་མ་ཀུན་རྫོབ་འཇིག་རྟེན་པའི་དབང་བཞི་བཤད་པ།
གོང་མ་ཀུན་རྫོབ་འཇིག་རྟེན་པའི་དབང་ལ་བཞི་ལས། དང་བོ་བུམ་
དབང་ནི། རང་ཉིད་ཀྱིས་སྒོམ་པའི་ཕྱག་རྒྱ་མ་དཀར་མོ་ལ་འཁྱུད་པ་དང་།
དེའི་ནུ་མ་ལ་རེག་པ་སྒོམ་པ་སོགས་ལས་བདེ་བ་ཆེན་པོའི་ཡེ་ཤེས་སྐྱེ། བདེ་
བས་སྟོང་བ་ངེས་པའི་བདེ་སྟོང་གི་ཡེ་ཤེས་ཁྱད་པར་ཅན་སྐྱེས་བྱུང་སྙམ་པ་དང་།
རྒོད་པའི་འདོད་ཆགས་ལམ་དུ་བྱེད་ནུས་པའི་ནུས་པ་ཁྱད་པར་ཅན་སྐྱེས་བྱུང་
སྙམ་པའི་མོས་པ་བརྟན་པོ་དགོས། དེ་ཚེ་སློབ་དཔོན་གྱིས་སློབ་མའི་རྒྱུད་
ལ་རེག་རྒོད་ལས་སྟོང་ཉིད་རྟོགས་པའི་དགའ་བའི་ཡེ་ཤེས་སྐྱེ་བ་དང་བུམ་
དབང་གི་འབྲས་བུ་སྐུ་རྡོ་རྗེ་རྒྱུད་ལ་ཞུགས་པར་མོས་པའི་སྒོ་ནས་དབང་བསྐུར་
བར་བྱའོ། །འདིའི་སྐབས་ཀྱི་ཕྱག་རྒྱའི་ནུ་མ་ལ་རེག་པ་དང་རྒོད་པ་ལས་
བྱུང་བའི་གནས་ལུགས་རྟོགས་པའི་བདེ་བ་དེ་ནི་འཕོ་འགྱུར་ཅན་གྱི་ཐིག་
ལེའི་ཆ་ཤས་ཅི་རིགས་པ་མི་འགྱུར་བའི་ཐིག་ལེར་གྱུར་པ་ལས་བྱུང་བའི་བདེ་
6]



ཇོ་ནང་ཨེ་ཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
བ་མ་ཡིན་ཞིང་འཕོ་ཞིང་འགྱུར་བ་ཟག་བཅས་ཀྱི་བྱང་སེམས་སྤྱི་བོ་ནས་མགྲིན་
པའི་བར་ཙམ་དུ་སླེབ་པ་ལས་བྱུང་བའི་བདེ་བའི་ཡེ་ཤེས་ཡིན་པས་འཇིག་
རྟེན་ཀུན་རྫོབ་གྱི་དགའ་བའི་དགའ་བ་སྟེ། དགའ་བ་དེ་ཉིད་བུམ་བའི་
དབང་དངོས་ཡིན་ནོ། །
དབང་གཉིས་པ་གསང་དབང་ནི། བླ་མ་ཡབ་ཡུམ་སྙོམས་པར་ཞུགས་
པས་བྱང་སེམས་དཀར་དམར་སློབ་མས་མྱངས་པ་ལ་བརྟེན་ནས་བདེ་བ་ཆེན་
པོའི་ཡེ་ཤེས་སྐྱེ། བདེ་བས་སྟོང་བ་ངེས་པའི་བདེ་སྟོང་གི་ཡེ་ཤེས་ཁྱད་
པར་ཅན་སྐྱེས་བྱུང་སྙམ་པ་དང་། བལྟ་བའི་བདེ་བ་ལམ་དུ་བྱེད་ནུས་པའི་
ནུས་པ་ཁྱད་པར་ཅན་སྐྱེས་བྱུང་སྙམ་པའི་མོས་པ་བརྟན་པོ་དགོས། གསང་
དབང་ནི་རིག་མའི་གསང་བའི་བྷ་གའི་དཀྱིལ་འཁོར་ལ་བལྟས་པའི་རྗེས་ཆགས་
ལ་བརྟེན་ནས་ཐོབ་པ་ཡིན་པས་གསང་བའི་དབང་ཞེས་བརྗོད་དོ། །
དབང་གསུམ་པ་ཤེར་དབང་ནི། རང་ཉིད་ཀྱིས་བསྒོམ་པའི་ལྷ་མོ་
དང་སྙོམས་པར་ཞུགས་པ་ལས་བདེ་བ་ཁྱད་པར་ཅན་སྐྱེ། བདེ་བས་སྟོང་བ་
ངེས་པའི་བདེ་སྟོང་གི་ཡེ་ཤེས་ཁྱད་པར་ཅན་སྐྱེས་བྱུང་སྙམ་པ་དང་། ལག་
བཅིང་གི་བདེ་བ་ལམ་དུ་བྱེད་ནུས་པའི་ནུས་པ་ཁྱད་པར་ཅན་སྐྱེས་བྱུང་སྙམ་
པའི་མོས་པ་བརྟན་པོ་དགོས། །
དབང་བཞི་བ་ནི། དབང་གསུམ་པའི་སྐབས་ཀྱི་བདེ་སྟོང་གི་ཡེ་ཤེས་
དེ་ཉིད་དགའ་བ་བཞི་ཡི་ནང་ནས་ལྷན་སྐྱེས་ཀྱི་དགའ་བ་ཡིན་ནོ་ཞེས་སློབ་
མ་ལ་བརྡ་སྤྲད་པས་སློབ་མས་བརྡ་འཕྲོད་པ་ལ་བརྟེན་ནས་བདེ་བ་ཆེན་པོའི་
ཡེ་ཤེས་སྐྱེ། བདེ་བས་སྟོང་བ་ངེས་པའི་བདེ་སྟོང་གི་ཡེ་ཤེས་ཁྱད་པར་ཅན་
61



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྐྱེས་བྱུང་སྙམ་པ་དང་། དབང་བོ་གཉིས་སྦྱོར་གྱི་བདེ་བ་ལམ་དུ་བྱེད་ནུས་
པའི་ནུས་པ་ཁྱད་པར་ཅན་ཐོབ་བྱུང་སྙམ་པའི་མོས་པ་དགོས།
༦ གོང་ཆེན་དོན་དམ་འཇིག་རྟེན་ལས་འདས་པའི་
དབང་བཞི་བཤད་པ།
གོང་ཆེན་དོན་དམ་འཇིག་རྟེན་ལས་འདས་པའི་དབང་ལ་བཞི་ལས།
དང་བོ་བུམ་དབང་ནི། རང་ཉིད་ཀྱིས་བསྒོམ་པའི་ཕྱག་རྒྱུ་མ་བཅུའི་ནུ་
མ་ལ་རེག་པ་ལས་ཁམས་དཀར་བོ་གཙུག་ཏོར་ནས་དཔྲལ་བར་བབས་པས་
དགའ་བ་ཁྱད་པར་ཅན་སྐྱེ། དགའ་བས་སྟོང་བ་ངེས་པའི་བདེ་སྟོང་གི་
ཡེ་ཤེས་ཁྱད་པར་ཅན་སྐྱེས་བྱུང་སྙམ་པའི་མོས་པ་དགོས། །
གཉིས་པ་གསང་དབང་ནི། ཕྱག་རྒྱ་མ་དགུ་དང་བླ་མ་སྙོམས་པར་
ཞུགས་པའི་བྱང་སེམས་དཀར་དམར་མྱང་བའི་ཁམས་དཀར་བོ་དཔྲལ་བ་
ནས་སྙིང་གའི་བར་བབས་པས་མཆོག་དགའ་ཁྱད་པར་ཅན་སྐྱེ། མཆོག་
དགས་སྟོང་བ་ངེས་པའི་བདེ་སྟོང་གི་ཡེ་ཤེས་ཁྱད་པར་ཅན་སྐྱེས་བྱུང་སྙམ་
པའི་མོས་པ་དགོས།
གསུམ་པ་ཤེར་དབང་ནི། ཕྱག་རྒྱུ་མ་དགུ་དང་སློབ་མ་སྙོམས་པར་
ཞུགས་པའི་ཁམས་དཀར་བོ་སྙིང་ཀ་ནས་གསང་གནས་ཀྱི་བར་བབས་པས་
ཁྱད་པར་གྱི་དགའ་བ་སྐྱེ། ཁྱད་དེགས་སྟོང་བ་ངེས་པའི་བདེ་སྟོང་གི་ཡེ་
ཤེས་ཁྱད་པར་ཅན་སྐྱེས་བྱུང་སྙམ་པའི་མོས་པ་དགོས།



ཇོ་ནང་ཨེ་ཝཾ་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
དབང་བཞི་བ་ཚིག་དབང་ནི། མི་འགྱུར་བའི་བདེ་བ་ཆེན་པོས་རྣམ་
ཀུན་མཆོག་ལྡན་གྱི་སྟོང་བ་ཉིད་རྟོགས་པའི་ཐུགས་དང་སྟོང་གཟུགས་དཔལ་
དུས་ཀྱི་འཁོར་ལོ་ཡབ་ཡུམ་དུ་ཤར་བ་ངོ་བོ་གཅིག་པའི་གོ་བ་དཔྱིས་ཕྱིན་པ་
སློབ་དཔོན་གྱིས་བརྡ་སྤྲད་དེ། སློབ་མར་བརྡ་འཕྲོད་པ་ནི་ངེས་དོན་
འཇིག་རྟེན་ལས་འདས་པའི་དབང་བཞི་བ་ཡིན་ནོ། །
༧ རྡོ་རྗེ་སློབ་དཔོན་ཆེན་པོའི་དབང་བཤད་པ།
རྡོ་རྗེ་སློབ་དཔོན་ཆེན་པོའི་དབང་ལ། སྔོན་འགྲོ་དམ་བཅའ་བ་གསོལ་
བ་བཏབ་ཅིང་དབང་སྟེགས་ལ་བཞག་པ། ཁྱིམ་པ་དགེ་ཚུལ་དགེ་སློང་
རྣམས་ལ་བྱིས་པ་ལྟར་འཇུག་པའི་དབང་བདུན་སོ་སོར་བསྐུར་ཞིང་རྗེས་གནང་
བྱིན་པ། བྱིས་པ་ལྟར་འཇུག་པའི་དབང་བདུན་ཐོབ་པས་དགེ་བསྙེན།
བུམ་དབང་ཐོབ་པས་དགེ་ཚུལ། གསང་དབང་ཐོབ་པས་དགེ་སློང་།
ཤེར་དབང་ཐོབ་པས་གནས་བརྟན་རྒན་པོ། དབང་བཞི་བ་ཐོབ་པས་སྐྱེ་
དགུའི་བདག་པོར་ངོ་སྤྲད་ནས་དབང་གི་རྣམ་དག་བསྟན་པ། སྐུ་གསུང་
ཐུགས་རྡོ་རྗེའི་དབང་བསྐུར་བའི་རྗེས་སུ་རྡོ་རྗེ་སློབ་དཔོན་གྱི་དམ་ཚིག་བསྟན་
པ་སོགས་ལ་བརྟེན་ནས་རྡོ་རྗེ་སློབ་དཔོན་བདག་པོ་ཆེན་པོའི་དབང་ཐོབ་
བྱུང་སྙམ་པའི་མོས་པ་བརྟན་པོ་དགོས། དེ་ལྟར་དུས་ཀྱི་འཁོར་ལོའི་
དཀྱིལ་འཁོར་དུ་དབང་ཡོངས་སུ་རྫོགས་པར་བསྐུར་བའི་རྡོ་རྗེ་སློབ་དཔོན་
ནི། དཀྱིལ་འཁོར་ཐམས་ཅད་དུ་དབང་བསྐུར་བར་འགྱུར་ཞིང་། རྒྱུད་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཐམས་ཅད་སྟོན་པ་བོ་དང་། སྔགས་ཐམས་ཅད་ཀྱི་རྗེས་སུ་གནང་བ་སྦྱིན་
པ་བོ་དང་། དངོས་གྲུབ་ཐམས་ཅད་ཀྱི་སྒྲུབ་པ་བོར་འགྱུར་བ་ཡིན་ནོ། །
ཡང་འདིར་ཤེས་དགོས་པ་ནི་བསྐྱེད་རྫོགས་ལམ་གྱི་སྨིན་བྱེད་དུ་གྱུར་པའི་
དབང་དང་། དབང་གི་ལམ་གཉིས་མི་འདྲ་སྟེ། དབང་གི་ལམ་ནི་ལམ་
དངོས་ཡིན་ལ་དབང་ནི་ལམ་མ་ཞུགས་ནས་ཀྱང་ཐོབ་པར་བྱེད་དགོས་པ་
དང་། དཔེར་ན་བུམ་དབང་གི་ངོ་བོ་ནི་ལྡན་མིན་འདུ་བྱེད་དང་། བུམ་
དབང་གི་ལམ་ནི་བསྐྱེད་རིམ་གྱི་ཡེ་ཤེས་ཡིན་པས་དེ་གཉིས་འགལ་བ་ཡིན་
པའི་ཕྱིར། དེས་གསང་དབང་སོགས་ལའང་སྐབས་ཐོབ་ཀྱིས་སྦྱར་ཤེས་
པར་བྱའོ། ། །
གཉིས་པ། ལམ་བསྐྱེད་རྫོགས་སོགས་གཞན་དུས་འཁོར་
ལ་སྦྱར་ཚུལ་བཤད་པ།
གཉིས་པ་ལམ་བསྐྱེད་རྫོགས་འབྲས་བུ་དང་བཅས་པ་གཞན་དུས་ཀྱི་
འཁོར་ལོ་ཡིན་པས་འདིར་བཤད་པ་སྐབས་སུ་བབས་ཀྱང་མང་དུ་དོགས་ནས་
མ་སྤྲོས་ལ་ཕྱི་ནང་གཞན་གསུམ་གྱི་དུས་ཀྱི་འཁོར་ལོ་ཞེས་པ་དཔེར་ན།
བདེ་གཤེགས་འཕར་མའི་གཤེགས་པ་བཞི་རིམ་བཞིན་འདུ་བྱེད་དང་ཚོར་
བ་དང་འདུ་ཤེས་དང་གཟུགས་ཀྱི་ཕུང་བོ་རྣམས་དག་པ་ལ་འབྱུང་བ་ས་ཆུ་
མེ་རླུང་དག་པའི་ལྷ་མོས་འཁྱུད་པ་དང་། གཤེགས་མ་བཞི་དེ་ལས་ལྡོག་
པ་ཡིན་ཞིང༌། དེ་དག་སྒོམ་ཚུལ་མངོན་རྟོགས་དུ་གསལ། དེའི་སྐབས་



ཇོ་ནང་ཨེཝཾཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
ཀྱི་དག་རྫོགས་སྨིན་ཚུལ་སྦྱར་ཚུལ་ཤེས་ན་ཕྱི་ནང་གཞན་གསུམ་གྱི་དུས་ཀྱི་
འཁོར་ལོའང་ཤེས་པར་འགྱུར་ཏེ། མངལ་གྱི་ཟླ་བ་གསུམ་པར་གཙུག་ཏོར་
གྱི་རྩ་བཞི་ཆགས་པའི་ཚེ་ཕུང་བོ་ལྔ་དང་། འབྱུང་བ་ལྔའི་སྟོབས་སྐྱེད་བྱེད་
ཀྱི་དཔྲལ་བའི་རྩ་འཁོར་ཆགས་པ་དེ་དང་། ཟླ་བ་བཞི་བ་ལ་ཕུང་བོ་ལྔ་
དང་འབྱུང་བ་ལྔ་རགས་པར་གྱུར་པ་དང་། གཡས་ཀྱི་ཕུང་བོ་ལྔའི་རླུང་
དང་གཡོན་གྱི་འབྱུང་བ་ལྔའི་རླུང་རྣམས་ཆགས་པ་དེ་དག་བྱ་ནང་དུས་ཀྱི་
འཁོར་ལོ་དང་། ཕྱི་རོལ་གྱི་ཁམས་ལྔ་སོགས་ཕྱི་དུས་ཀྱི་འཁོར་ལོ་དང་།
རྫོགས་རིམ་བསམ་གཏན་གྱི་དགའ་བའི་ཡན་ལག་གི་སྐབས་གསུམ་པར་གཡས་
གཡོན་གྱི་ཕུང་བོ་དང་ཁམས་ཀྱི་རྩ་ལམ་རྣམས་ལྷག་པར་སྦྱངས་པས་དེ་དག་
གི་རླུང་དབུ་མར་རང་ཤུགས་ཀྱིས་བབས་པ་ལས་ལོངས་སྐུ་སངས་རྒྱུས་ཡབ་
ཡུམ་བཅུ་མཐོང་བའི་ལམ་དང་། འབྲས་བུའི་དུས་ཀྱི་ཕུང་བོ་ལྔ་དང་ཁམས་
ལྔ་རྣམ་པར་དག་པའི་སངས་རྒྱས་ཡབ་ཡུམ་མངོན་དུ་གྱུར་པ་ནི་གཞན་དུས་
ཀྱི་འཁོར་ལོ་ཡིན་ནོ། །
གཞན་ཡང་། ཐུགས་དཀྱིལ་གྱི་སེམས་དཔའ་དང་སེམས་མ་སོགས་
མངོན་རྟོགས་བཞིན་སྒོམ་པས། མངལ་གྱི་ཟླ་བ་ལྔ་བ་ལ་མིག་སོགས་སྐྱེ་
མཆེད་དྲུག་པོ་གསལ་བར་དོད་པ་དང་། དེ་དྲུག་ལ་ཡུལ་འཛིན་པའི་ནུས་
པ་ཡོད་པ་དག་ནི་ནང་དུས་ཀྱི་འཁོར་ལོ་སྟེ། རིམ་བཞིན་སེམས་དཔའ་
དྲུག་དང་། དེ་དག་ལ་འཁྱུད་པའི་སེམས་མ་དྲུག་གིས་སྦྱོང་བ་དང་།
རྫོགས་རིམ་བསམ་གཏན་གྱི་དགའ་བའི་ཡན་ལག་གི་སྐབས་དྲུག་པར་དབང་
ཡུལ་གྱི་རྩ་ལམ་ལྷག་པར་སྦྱངས་པས་དེའི་རླུང་རྣམས་དབུ་མར་རང་ཤུགས་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཀྱིས་བབས་པ་ལས་ལོངས་སྐུ་སེམས་དཔའ་ཡབ་ཡུམ་མངོན་སུམ་དུ་མཐོང་
བའི་ལམ་ནི་གཞན་དུས་ཀྱི་འཁོར་ལོ་ཡིན་ནོ། །གསུང་དཀྱིལ་གྱི་ལྷ་ཚོགས་
ཀྱི་སྐབས་སུ་ལྟེ་བའི་ནང་སྐོར་གྱི་རྩ་འདབ་བརྒྱུད་རྣལ་འབྱོར་མ་གཙོ་མོ་བརྒྱད་
དང་། ཕྱི་སྐོར་གྱི་རེ་བཞི་འདབ་མར་གནས་པའི་རྣལ་འབྱོར་མ་རེ་བཞི།
མགྲིན་པའི་བར་བསྐོར་བརྒྱུད་རྣལ་འབྱོར་མ་བརྒྱད་ཀྱི་ཡབ་བརྒྱད་བསྒོམས་
པས་སྦྱོངས་དགོས་པས་དེ་དག་ལ་ནང་དང་གཞན་དུས་ཀྱི་འཁོར་ལོ་སོགས་
ལ་སྦྱར་དུ་ཡོད་དོ། ། །
སྐུ་དཀྱིལ་གྱི་ཚེས་ལྷ་སོགས་ཀྱི་སྐབས་སུའང་དེ་བཞིན་དུ་སྦྱར་དུ་ཡོད་
དེ། དཔྲལ་བའི་འཁོར་ལོའི་སྟོབས་ཀྱིས་མགྲིན་པ་ལས་གྱེས་ཏེ་དཔུང་བ་
གཉིས། གྲུ་མོ་གཉིས། འཁྲིག་མ་གཉིས་དང་། གསང་འཁོར་གྱི་སྟོབས་
ཀྱིས་ལྟེ་བ་ལས་གྱེས་ཏེ་དཔྱི་གཉིས། པུས་མོ་གཉིས་བོལ་གོང་གཉིས་ཏེ་
ཚིགས་བཅུ་གཉིས་ཀྱི་རྩ་འཁོར་གྱི་རྩ་འདབ་སུམ་བརྒྱ་དྲུག་ཅུ་ནི་ནང་དུས་
ཀྱི་འཁོར་ལོ་དང་། ནག་ཟླ་ལ་སོགས་པའི་ཟླ་བ་བཅུ་གཉིས་ཀྱི་ཚེས་གྲངས་
སུམ་བརྒྱ་དྲུག་ཅུ་ནི་ཕྱི་དུས་ཀྱི་འཁོར་ལོ་དང་། རྫོགས་རིམ་བསམ་གཏན་
གྱི་ཡན་ལག་གཡོ་མེད་བདེ་བའི་ཡན་ལག་གི་སྐབས་གཉིས་པར་དཔྲལ་གསང་
ཚིགས་ཆེན་གྱི་རྩ་རྣམས་ཀྱི་རྩ་ལམ་ལྷག་པར་སྦྱངས་པས་དེ་དག་ལ་རྒྱུ་བའི་
རླུང་རྣམས་རང་ཤུགས་ཀྱིས་དབུ་མར་བབས་པ་ལས་ལོངས་སྐུ་ཚེས་ལྷ་རྣམས་
མངོན་སུམ་དུ་མཐོང་བའི་གཡོ་མེད་བདེ་བའི་ཡན་ལག་གི་ཡེ་ཤེས་དང་།
འབྲས་བུའི་དུས་ཀྱི་དུས་ཀྱི་འཁོར་ལོའི་རྣམ་འཕྲུལ་གྱི་ཚེས་ལྷ་ཡོངས་རྫོགས་
དང་། དེ་འདྲའི་སྤྲུལ་བས་སྐྱེ་དགུ་མ་ལུས་པ་འདྲེན་པའི་འཕྲིན་ལས་སོགས་



ཇོ་ནང་ཨེ་ཝཾ་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
ནི་གཞན་དུས་ཀྱི་འཁོར་ལོ་ཡིན་ནོ། །དེས་རིགས་འགྲེས་ཏེ་རྟེན་གཞལ་ཡས་
ཁང་དང་བརྟེན་པ་ལྷའི་ཚོགས་ཐམས་ཅད་ལ་སྦྱར་དུ་ཡོད་དོ། །
རྗེ་ཇོ་ནང་བ་ཆེན་པོའི་བཞེད་པ་ལྟར་ན་གཞན་དུས་ཀྱི་འཁོར་ལོ་ནི་
ཆོས་ཉིད་དེ་བཞིན་ཉིད་ཀྱི་ཡེ་ཤེས་གཞི་དབྱིངས་བདེ་བར་གཤེགས་པའི་སྙིང་
བོ་དེ་ཉིད་རྟེན་དང་བརྟེན་པའི་དཀྱིལ་འཁོར་གྱི་རྣམ་པར་གྲུབ་པ་དེ་ཉིད་
ཡིན་པས་དེ་རྒྱས་པར་འཆད་པ་སྐབས་སུ་བབས་ནའང་བདག་གིས་བྱས་པའི་
གཞན་སྟོང་མི་འཇིགས་སེང་གེ་ཁྲོས་པའི་གད་རྒྱངས་སུ་གདོད་མའི་ཡེ་ཤེས་
ལ་དོན་དམ་པའི་དཀྱིལ་འཁོར་ལྷུན་འགྲུབ་ཏུ་རྫོགས་ཚུལ་བཤད་སྐབས་ཅུང་
ཟད་བཤད་ཡོད་པས་དེར་བལྟ་བར་བྱའོ། །
གཞན་ཡང་དུས་ཀྱི་འཁོར་ལོའི་སྙིང་བོ་ཡི་གེ་བཅུ་བོ་རེ་རེས་ཀྱང་ཕྱི་ནང་
གསང་བའི་དོན་རེ་སྟོན་པ་འགྲེལ་ཆེན་དྲི་མེད་འོད་དུ་བཤད་ཡོད། དེས་
ན་སྙིང་བོ་ཡི་གེ་བཅུ་བོས་ཕྱི་འཇིག་རྟེན་གྱི་རྣམ་པ་བསྟན་པ་དང་། ནང་
རྡོ་རྗེའི་ལུས་ཀྱི་གནས་ཚུལ་བསྟན་པ་དང༌། གསང་བ་ལམ་བསྐྱེད་རྫོགས་
གཉིས་ཀྱི་ངོ་བོ་བསྟན་པ་དང་། ཡང་གསང་འབྲས་བུ་སངས་རྒྱས་ཀྱི་རང་
བཞིན་བསྟན་པ་དང་ཕྱི་ནང་གཞན་གསུམ་གྱི་དུས་ཀྱི་འཁོར་ལོ་ཇི་བཞིན་
སྙིང་བོ་ཡི་གེ་བཅུས་མཚོན་ཡོད་པས་ཡི་གེ་བཅུ་འདི་ནི་བརྗོད་བྱ་ཕྱི་ནང་གཞན་
གསུམ་རྗོད་བྱེད་གསུང་རབ་རྒྱུད་སྡེ་དང་བཅས་པ་ལ་རྗེས་སུ་འགྲོ་བའི་རྡོ་
རྗེའི་གསུང་གི་སྒྱུ་འཕྲུལ་ཆེན་པོ་ཡིན་པས་བཟླས་སྒོམ་བྱེད་ན་ཕྱི་ནང་དག་པ་
དང་གཞན་ཐོབ་པ་སོགས་ཀྱི་བྱེད་ལས་ཤིན་ཏུ་རྒྱ་ཆེ་བས་འཛམ་གླིང་འཚེ་
མེད་ཞི་བདེ་སོགས་ལ་ཕན་པ་བསམ་ཡུལ་ལས་འདས་པ་ཡོད་ངེས་སོ། །
67



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དཔེར་ན་སྙིང་བོ་བཅུའི་ཡ་ཡིག་གིས་ཕྱིའི་རླུང་གི་འཇིགས་པ་དང་རླུང་གདོན་
རླུང་སྒྲོན་ནང་གི་རླུང་ནད་སོགས་སེལ་བ་དང་། རས་དེ་བཞིན་དུ་མེ།
ཝས་ཆུ། ལས་ས། མས་ཕྱིའི་འབྱུང་བ་འདུས་པའི་གདོན་དང་གནོད་པ་
དང་། ནང་གི་འདུས་པའི་ནད་དང༌། ཀླུས་ཡེ་ཤེས་ཀྱི་ཁམས་ཏེ་འདོད་
ཆགས་བདེ་བར་ཤར་བའི་ཡེ་ཤེས་ལ་བར་དུ་གཅོད་པ་སོགས་དང་། ཧས་
མཁའ་གནས་ཀྱི་གདོན་སོགས་དང་། རྣམ་བཅད་ཀྱིས་བསེན་མོ་སོགས་
མོ་གདོན་དང་། ནང་གི་འདོད་ཆགས་ཀྱི་ནད་དང་། ཐིག་ལེས་རྒྱལ་
བོ་སོགས་ཕོ་གདོན་དང་། ཞེ་སྡང་གི་ནད་དང་། ན་དས་མ་ནིང་གི་གདོན་
དང་། གཏི་མུག་གི་ནད་བད་ཀན་སོགས་སེལ་བར་བྱེད་པ་དཔལ་དུས་ཀྱི་
འཁོར་ལོའི་རྒྱུད་རྩ་འགྲེལ་ལས་གསུངས་སོ། །
༡ དུས་ཀྱི་འཁོར་ལོའི་མཚན་དོན་ལ་དཔྱད་པ།
དུས་ཀྱི་འཁོར་ལོ་ཞེས་པའི་དོན་བཤད་དུ་ཡོད་དེ། དུས་ནི་དྲི་མ་མཐའ་
དག་དང་བྲལ་ཞིང་ཆོས་ཐམས་ཅད་ཀྱི་དེ་ཁོ་ན་ཉིད་རྟོགས་པའི་འགྱུར་མེད་
བདེ་བའི་ཡེ་ཤེས་ཡིན་ཞིང་། འཁོར་ལོ་ནི་ཤེས་བྱའི་རྣམ་པ་མ་ལུས་པའི་
བདག་ཉིད་ཅན་གྱི་ཤེས་རབ་སྟོང་བ་ཉིད་ཅེས་བྱ་བ་སྟོང་གཟུགས་རྡོ་རྗེའི་
སྐུ་དེ་ཡིན་ལ། དེ་འདྲའི་ཤེས་བྱའི་འཁོར་ལོའི་རྣམ་པ་ཀུན་དང་ལྡན་པའི་
སྐུ་དེ་ནི་དུས་མི་འགྱུར་བའི་བདེ་བ་ཆེན་པོའི་ཡེ་ཤེས་ལས་གྲུབ་པའི་སྐུ་ཡིན་
པས་དེ་དང་སྐུ་གཉིས་ངོ་བོ་བདག་ཉིད་གཅིག་གི་འབྲེལ་བ་སྟོན་པ་ལ་དུས་



ཇོ་ནང་ཨེ་ཝཾ་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུགཉིས་པ།
ཀྱི་ཞེས་དྲུག་སྒྲ་སྦྱར་བ་དང་། དེ་འདྲའི་བདེ་སྟོང་དབྱེར་མེད་པའི་བདག་
ཉིད་ཅན་ལ་དུས་ཀྱི་འཁོར་ལོ་ཞེས་བརྗོད་པའི་ཕྱིར། སྐབས་འདིའི་བདེ་
སྟོང་དབྱེར་མེད་དང་རྒྱུད་གཞན་གྱི་བདེ་སྟོང་དབྱེར་མེད་གཉིས་ལ་མི་འདྲ་
བའི་ཁྱད་པར་ཅུང་ཟད་ཡོད་དེ། འདིར་ཆོས་རྣམས་ཀྱི་དེ་ཁོ་ན་ཉིད་རྟོགས་
པའི་བདེ་བ་ཆེན་པོའི་ཡེ་ཤེས་ནི་ཐབས་བདེ་བ་ཆེན་པོ་དང་། སྟོང་གཟུགས་
ཀྱི་སྐུ་ནི་ཤེས་རབ་སྟོང་བ་ཉིད་ཡིན་ཞིང་། དེ་གཉིས་ངོ་བོ་གཅིག་ཏུ་གནས་
པ་ནི་བདེ་སྟོང་དབྱེར་མེད་ཡིན་པ་གང་ཞིག རྒྱུད་གཞན་དུ་བདེ་བ་ཆེན་
པོའི་ཡེ་ཤེས་དེ་ཉིད་བདེ་བ་ཆེན་པོ་ཡིན་པའི་ཆ་ཐབས་བདེ་བ་ཆེན་པོ་དང་།
གནས་ལུགས་སྟོང་ཉིད་རྟོགས་པའི་ཡེ་ཤེས་ཡིན་པའི་ཆ་ཤེས་རབ་སྟོང་བ་
ཉིད་ཡིན་ཞིང་། དེ་གཉིས་ངོ་བོ་དབྱེར་མེད་པ་དེ་བདེ་སྟོང་དབྱེར་མེད་
ཡིན་ཕྱིར་འདིའི་བདེ་སྟོང་གཉིས་ཀ་སྔ་མའི་བདེ་བ་ལ་ཚང་བའི་ཕྱིར་གསུངས་
མི་འགྱུར་བའི་བདེ་བ་ནི་བདེན་སྟོང་གི་ཆོས་ཉིད་དངོས་སུ་རྟོགས་པའི་
ཡེ་ཤེས་ཡིན་པས་གཞན་སྡུག་བསྔལ་ལས་བསྒྲལ་འདོད་ཀྱི་སྙིང་རྗེའི་དམིགས་
རྣམ་མེད་པར་རྗེ་བླ་མ་ཙོང་ཁ་བ་སོགས་ཀྱི་བཞེད་ཀྱང་། རྗེ་རྒྱལ་བ་གཉིས་
པ་ཀུན་མཁྱེན་ཇོ་ནང་བ་ཆེན་པོའི་ལུགས་ལ། མི་འགྱུར་བའི་བདེ་བའི་ཡེ་
ཤེས་ནི་སྟོབས་སོགས་རྒྱལ་བའི་ཡོན་ཏན་མཐའ་ཡས་པའི་བདག་ཉིད་ཡིན་
ཕྱིར་རྣལ་འབྱོར་བ་ལ་མི་འགྱུར་བའི་བདེ་བ་གནས་ལུགས་རྟོགས་པའི་ཡེ་
ཤེས་ཡིན་པའི་ཆ་དེ་མངོན་སུམ་དུ་འགྱུར་གྱི་སྡུག་བསྔལ་སྐྱོབ་འདོད་ཀྱི་རྣམ་
པ་ཅན་ཡིན་པའི་ཆ་ལ་སོགས་པ་མངོན་དུ་མ་གྱུར་པའི་སྐབས་ཡོད་ཀྱང་སྙིང་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྗེ་ཆེན་པོའི་རྣམ་པ་ཅན་ཡང་ཡིན་པར་བཞེད་པས་སྤྱིར་དེ་སྡུག་བསྔལ་སྐྱོབ་
འདོད་ཀྱི་རྣམ་པ་ཅན་གྱི་སྙིང་རྗེའང་ཡིན་ཏེ། སྤྱིར་དེ་ཤེས་བྱ་མ་ལུས་པ་
མཁྱེན་པའི་ཡེ་ཤེས་ཡིན་པའི་ཕྱིར་ཏེ། དེ་རྣལ་འབྱོར་བའི་སྣང་ངོར་དེ་
ལམ་དུ་སྣང་བའི་ཆ་ཀུན་མཁྱེན་པའི་ཡེ་ཤེས་མ་ཡིན་ཡང་སྤྱིར་དེ་རྣམ་མཁྱེན་
གྱི་ཡེ་ཤེས་ཡིན་པའི་ཕྱིར་རོ། །དེ་དག་ཀུན་མཁྱེན་ཡབ་སྲས་ཀྱི་བཞེད་པ་
ཡིན་ནོ། །།
དེ་ལྟར་གནའ་བོའི་ཇོ་ནང་གི་གནས་ཡུལ་ནི་དཔལ་དུས་ཀྱི་འཁོར་ལོའི་
ཕ་ས་ལྟ་བུ་ཡིན་པས་དུས་འཁོར་གྱི་གཞི་ལམ་འབྲས་བུ་དང་འབྲེལ་བའི་ཆོས་
དབྱིངས་དེ་བཞིན་ཉིད་དེ་ཡེ་ཤེས་ཡིན་པའི་ཚུལ་ལ་ནམ་ལངས་པ་ལྟ་བུའི་ལུང་
དང་རིགས་པ་ཡ་མཚན་པ་ལོས་ཡོད། དེའི་རྒྱུ་མཚན་གྱིས་སེམས་ཅན་གྱི་
སེམས་ཀྱི་རང་ག ཤིས་ན་བཞུགས་པའི་ཆོས་ཉིད་བདེ་གཤེགས་སྙིང་བོ་འགྱུར་
མེད་བདེ་བའི་ཡེ་ཤེས་ཡིན་ལ། དེ་ཡང་སྟོབས་སོགས་རྒྱལ་བའི་ཡོན་ཏན་
མཐའ་ཡས་པའི་བདག་ཉིད་ཡིན་ཕྱིར་རྣམ་པ་ཐམས་ཅད་མཁྱེན་པའི་ཡེ་ཤེས་
ཡིན་ཞེས་ཀུན་མཁྱེན་ཇོ་ནང་བ་ཡབ་སྲས་ཀྱིས་འཇིགས་མེད་སེང་གེའི་སྒྲ་
བསྒྲགས་འདུག དེ་ཡང་རྨད་དུ་བྱུང་བའི་ལུང་རིགས་ཡ་མ་བྲལ་ཞིང་ལྷག་
དོན་དུ་རིགས་པས་དཔྱད་མཐར་གཏུག་པའི་ལུང་ཡང་གཙིགས་སུ་བཟུང་
སྟེ་སྟོན་པ་དང་ཤིང་རྟ་ཆེན་པོའི་དགོངས་བཞེད་གསལ་ལྷང་ངེ་བཀྲལ་ཡོད།
འོན་ཀྱང་མཐར་གཏུག་ན་ཆོས་དབྱིངས་དེ་བཞིན་ཉིད་ཡེ་ཤེས་ཡིན་ཚུལ་ས་
ཕུག་དང་བྲག་ཕུག་སོགས་ཀུན་སྤངས་ཀྱི་གནས་གོར་གོར་ཞིག་ཏུ་ལུས་རྣམ་
སྣང་ཆོས་བདུན་བྱས་ཏེ་བླ་མའི་མན་ངག་བཞིན་སྒོམ་ན་ངོ་འཕྲོད་པ་ཞིག་



ཇོན་ང་ཨེ་ཝཾ་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
ཡོད་པ་ལས་རིགས་པ་སྐམ་པོ་ཞིག་གིས་སྒྲུབ་ཐུབ་པར་དཀའ་ཞེས་རང་རེའི་
ཕྱོགས་ལ་དེ་འདྲ་བཤད་མཁན་གནའ་ནས་ད་བར་དུ་མང་བོ་ཡོད་ཚོད་འདུག
རིགས་པ་སྐམ་པོ་ཟེར་བ་ནི་ལ་ལས་རྐང་ལག་རྡེབ་ཅིང་འོ་འདོད་འབོད་བཞིན་
ང་རྒྱལ་ཁོ་ནས་རིགས་པ་ལྟར་སྣང་མང་བོ་སྒྲིག་པ་ལ་རིགས་པ་སྐམ་པོ་ཞེས་
ཟེར་བ་ལས་རིགས་པ་ཡང་དག་གིས་སྒྲུབ་མི་ཐུབ་པ་ཞིག་ཤེས་བྱའི་ཁོངས་
ན་བཙལ་དུ་མེད་པས་ངེས་གསང་ཕྲ་མོའི་གནད་རྣམས་ཀྱང་བསྒོམ་པའི་ཉམས་
མྱོང་དང་ལུང་དང་རིགས་པ་གསུམ་གྱིས་གྲུབ་དགོས་པ་ལས་རིགས་པས་མི་
འགྲུབ་པ་ཞིག་བསྒོམ་པས་ཉམས་མྱོང་ཕུན་སུམ་ཚོགས་པ་ཞིག་འགྲུབ་པའང་
ཁེགས་པོ་རེད། རིགས་པ་དང་འགལ་བའི་གྲུབ་མཐའ་སུས་ཁས་བླངས་
ན་རང་གི་དེ་ཉིད་བསྟན་པ་ལས་མཁས་པས་བསྔགས་འོས་སུ་ནམ་ཡང་མི་
འགྱུར། དེས་ན་ཆོས་དབྱིངས་དེ་བཞིན་ཉིད་ཤེས་པ་ཡིན་པ་རིགས་པས་
གྲུབ་རྒྱུ་གལ་ཆེ། དེ་མིན་ལུང་ག་གེ་མོ་ཞིག་ནས་འདི་ལྟར་གསུངས་ཡོད་
པས་དེ་དེ་ལྟར་ཡིན་ངེས་རེད་ཅེས་ཨུ་ཚུགས་ཁོ་ན་གནང་ན་དེང་གི་དུས་ལ་
མཚོན་ན་ཇི་འདྲ་འདུག་དཔྱད་དགོས་སོ། །དེའི་ཕྱིར་རྙིང་ཞེན་ཨུ་ཚུགས་ཀྱིས་
འཁྲེགས་འཛིན་མི་བྱེད་པར་འཐད་སྒྲུབ་རིགས་པའི་ཀློང་ནས་ཆོས་དབྱིངས་
དེ་བཞིན་ཉིད་ཤེས་པ་ཡིན་པའི་འགྲེལ་བཤད་གསར་དུ་བསྐྱོན་པ་སོགས་གཞན་
གྱི་ལེགས་ཆ་འདུས་ལ་རང་གི་ཁྱད་ཆོས་ཀྱང་ཡོད་པའི་ངེས་དོན་གྱི་བསྟན་
པ་སྤེལ་ན་ཛ་དྲག་ཆེ་བའི་གནས་སྐབས་འདི་ལྟ་བུའི་དུས་སུའང་རྫོགས་ལྡན་
བསྟན་པའི་རྒྱལ་ཁའི་དར་ཆ་ཞིག་སྒྲེང་ཐུབ་པར་སྣང་ངོ་། །ལ་ལས་ཆོས་
དབྱིངས་ཤེས་པ་ཡིན་པ་རིགས་པས་སྒྲུབ་པར་རློམ་སྟེ། ཆོས་དབྱིངས་དེ་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བཞིན་ཉིད་ཆོས་ཅན། ཤེས་པ་ཡིན་ཏེ། གསལ་ཞིང་རིག་པ་ཡིན་པའི་
ཕྱིར། ཞེས་པའི་སྦྱོར་བ་ལྟ་བུ་བཀོད་འདུག་ནའང་། ཆོས་དབྱིངས་གསལ་
ཞིང་རིག་པ་ཡིན་པ་གང་གིས་སྒྲུབ། དེ་ནི་ཁྱེད་ལ་བསྒྲུབ་བྱ་ཡིན་གྱི་སྒྲུབ་
བྱེད་མིན། གལ་ཏེ་དེའི་སྒྲུབ་བྱེད་ཅིག་བཀོད་ན་ལ་ལས་མནའ་ཆུ་འཐུང་
བ་ལས་གཞན་འགོད་རྒྱུ་མི་རྙེད་པ་སྲིད། དེས་ན་འདི་ལ་གོ་བ་ག་འདྲ་
ཞིག་ལེན་དགོས་ཤིང་བསམ་བློ་ཇི་ལྟར་འཁོར་དགོས། སྤྱིར་ནའང་སེམས་
ཀྱི་རང་བཞིན་འོད་གསལ་བ་སྟེ་སེམས་ཀྱི་གཤིས་ལ་ཆགས་སོགས་ཉོན་མོངས་
པ་གང་གིས་ཀྱང་བསླད་མ་མྱོང་བའི་དག་གཙང་གི་རིགས་ཁམས་ཤིག་སེམས་
ཅན་ཐམས་ཅད་ལ་ཡོད་པའི་ལྟ་ཚུལ་ཞིག་ནང་བའི་གྲུབ་མཐའ་སྨྲ་བ་ཐམས་
ཅད་ཀྱི་རྩ་གནད་དུ་ཆགས་ཡོད། ལྷག་པར་ཆོས་རྗེ་ཇོ་ནང་བའི་བཞེད་
ཚུལ་གྱི་ཕྱོགས་ལ་རྗེ་ངག་དབང་ཚོགས་གཉིས་པའི་གཞན་སྟོང་གི་ཡིག་ཆ་
རྣམས་སུ་རིགས་པས་སྒྲུབ་ཏེ་ཆོས་དབྱིངས་ཤེས་པ་ཡིན་པ་འགྲེལ་བཤད་གསལ་
བོ་གནང་ཡོད་ཀྱང་དེ་དག་གི་རིན་ཐང་ལ་གདེང་འཇོག་དོན་མཐུན་ཞིག་
རང་རེའི་ཕྱོགས་ཀྱི་མཁས་བླུན་སུས་ཀྱང་ཐོབ་མེད་པ་མ་ཟད་ཐ་ན་མི་ཕལ་
ཆེ་བ་ཞིག་གིས་གཞན་གྱི་འདོད་པ་རྣམས་རང་ལུགས་ཀྱི་འདོད་ཚུལ་དང་
བསྲེས་ཡོད་པ་ལྟ་བུ་ཞིག་གི་གོ་བ་བླངས་ནས་རྗེ་ཉིད་ལ་སྡང་སེམས་ཀྱང་སྐྱེས་
མྱོང་ཡོད་ཚོད་འདུག འོན་ཀྱང་དུས་རབས་གཅིག་ལ་མཁས་པ་རང་ཚུགས་
ཅན་ཞིག་གི་རྔུལ་ཆུ་དང་འདྲེས་པའི་ངེས་གསང་ཟབ་མོའི་དཀའ་གནད་གསར་
གཏོད་ཀྱི་སྤོབས་པ་དང་མི་བུ་རྣམ་དཔྱོད་ཅན་ཞིག་གི་འཆར་སྒོ་ལས་ཐོན་
པའི་ཟབ་གསང་ཐེག་པའི་འཇིག་རྟེན་གསར་བ་ཞིག་མཐོང་རྒྱུ་ཡོད་པར་སུས་



ཇོ་ནང་ཨེཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
ཀྱང་ཤེས་མ་ཐུབ། ཁོང་གི་སྙིང་སྟོབས་དང་སྤོབས་པ་ཡོད་ཚད་ཤེས་རབ་
ཟབ་མོའི་ཀློང་དུ་ཟད་པའི་རྣམ་འགྱུར་ལས་ཐོན་པའི་ལེགས་བཤད་ཀྱི་མཆོད་
སྤྲིན་དེ་འཇིག་རྟེན་གྱི་གྲུ་ག་གང་ཞིག་ན་ཡོད་ཀྱང་བདག་གི་བློ་མུན་སེལ་བའི་
སྒྲོན་མེ་ལྟ་བུར་མཛེས་ཤིང་ཇི་འདྲའི་ཡིད་འཕྲོག་པ་ལ་ཨང་། དེ་ནི་ཟུར་
དུ་འཕྲོས་པ་ཙམ་མོ། །
འདིར་དོགས་སློང་གི་དཀའ་བའི་དྲི་བ་གཅིག་ནི། དུས་ཀྱི་འཁོར་ལོའི་
ལུགས་ཀྱི་མི་འགྱུར་བའི་བདེ་ཆེན་དེ། བླ་མེད་གཞན་དག་ལ་གྲགས་པའི་
ལྷན་སྐྱེས་ལས་གོང་དུ་ཁྱད་ཞུགས་པའམ། འོན་ཏེ་ཁྱད་པར་མེད་པ་གང་
ཡིན། དང་བོ་ལྟར་ན། བླ་མེད་སྤྱི་འགྲོའི་ལམ་གྱི་བགྲོད་པ་རྫོགས་ནས་
དུས་འཁོར་གྱི་ལམ་ལ་འཇུག་དགོས་པར་འགྱུར་རོ། །གཉིས་པ་ལྟར་ན།
ལས་རྒྱ་དང་ཡེ་རྒྱ་ལ་བརྟེན་ནས་ལྷན་སྐྱེས་ཀྱི་བདེ་བ་མཚན་ཉིད་ཚང་བ་ཐོབ་
ཀྱང་དེ་ཙམ་གྱིས་མི་ཆོག་པར་སྟོང་གཟུགས་ཀྱི་ཕྱག་རྒྱ་ལ་བརྟེན་ནས་མི་འགྱུར་
བའི་བདེ་བ་སྒྲུབ་པ་ལ་བརྟེན་ནས་མི་འགྱུར་བའི་བདེ་བ་སྒྲུབ་པ་ལ་འབྲེལ་
ཅི་ཡོད་ཅེས་སོགས་དྲི་བ་འདི་ལྟ་བུ་མཛད་ན་ལན་ཅི་འདེབས། འདི་ལ་
མཁས་པ་ལ་ལས་ལན་འདི་ལྟར་འདེབས་པར་སྣང་སྟེ། བླ་མེད་སྤྱི་འགྲོའི་
ལྷན་སྐྱེས་ཀྱི་བདེ་བ་དང་། ལུགས་འདིར་མི་འགྱུར་བའི་བདེ་བ་གཉིས་ལ་
བཟང་ངན་གྱི་ཁྱད་པར་མེད་ཀྱང་ལམ་དེ་གཉིས་སྒྲིབ་གཉིས་མྱུར་དུ་ཟད་
པར་བྱེད་པའི་ནུས་ལྡན་དུ་སྐྱེད་པ་ལ་རྒྱུ་མི་འདྲ་བ་གཉིས་ཡོད་པ་ཡིན་ཏེ།
བདེ་བའི་སྟོབས་ཇེ་ཆེར་སྐྱེད་པ་ལ་བདེ་བའི་རྟེན་ཀུན་ད་ལྟ་བུའི་བྱང་སེམས་
འཕེལ་བ་ཞིག་དགོས་པ་ནི་ལུགས་གཉིས་ཀ་ལ་འདྲ་ཡང་། བྱང་སེམས་



ཀུན་དགའདཔལ་ལྡན་རྒྱ་མཚོའི་གསུང་འབུམ།
འཕེལ་བའི་རྒྱུ་མི་འདྲ་བ་གཉིས་ཡོད་པའི་ཕྱིར། དེ་ཡང་དུས་འཁོར་ལྟར་
ན། བདེ་བའི་རྟེན་ཀུན་ད་ལྟ་བུའི་བྱང་སེམས་གནས་གཞན་དུ་མ་གྲམ་
པར་དབུ་མའི་ལམ་ནས་གོང་ནས་གོང་དུ་ཡར་བརྩེགས་པ་ལ་བརྟེན་ནས་
བདེ་བའི་སྟོབས་ཇེ་ཆེར་སྐྱེ་བར་གསུངས་ལ། དེ་ལ་ནི་ལས་རྒྱ་དང་ཡེ་
ཤེས་ཀྱི་ཕྱག་རྒྱ་ཙམ་གྱིས་མི་ཆོག་གི་སྟོང་གཟུགས་ཀྱི་ཕྱག་རྒྱ་ལ་བརྟེན་དགོས་
སོ། །བླ་མེད་སྤྱི་འགྲོ་ལྟར་ན། ཀུན་ད་ལྟ་བུའི་བྱང་སེམས་རྒྱས་པར་
བྱེད་པ་ནི། བྱང་ཆུབ་ཀྱི་རྩ་བ་ལུས་ཡིན་པས་དབང་བོ་རྟེན་བཅས་ཀྱི་ལུས་
བརྟས་པ་ཞིག་དགོས་ཏེ། དེའི་དོན་དུ་སྤྱོད་པ་གསུམ་པོ་གང་རུང་བྱེད་
པར་གསུངས་པ་ཡིན་ནོ། །ལན་འདི་ཉིད་རྗེ་ཇོ་ནང་བའི་རང་ལུགས་དང་
མཐུན་མིན་དཔྱད།
༢ མི་འགྱུར་བའི་བདེ་བའི་ཡེ་ཤེས་ཐོག་མར་ཐོབ་མཚམས་བཤད་པ།
འདིར་བཤད་པའི་མི་འགྱུར་བའི་བདེ་བ་ཆེན་པོའི་ཡེ་ཤེས་དེ་ཐོག་མར་
ཐོབ་པའི་མཚམས་བཞག་ཏུ་ཡོད་དེ། སྦྱོར་བ་ཡན་ལག་དྲུག་གི་ནང་ཚན་
གྱི་ཏིང་ངེ་འཛིན་ནམ་ཐོབ་ན་དེ་དང་དུས་མཉམ་དུ་ཐོབ་པའི་ཕྱིར། དེ་
ཡང་དཔེར་ན་རྗེས་དྲན་གྱི་དུས་སུ་སྟོང་གཟུགས་ཀྱི་ཕྱག་ཆེན་དང་སྙོམས་
པར་ཞུགས་པའི་རྗེས་ཆགས་ཀྱིས་ལས་རླུང་མི་ཤིགས་པའི་ཐིག་ལེར་ཐིམ་པས་
གཏུམ་མོ་འབར་བས་བྱང་སེམས་བབས་པ་ལས་བྱུང་བའི་ཡས་བརྟན་དང་
མས་བརྟན་གྱི་དགའ་བཞི་ཡང་ཡང་དྲངས་ཏེ་བསྒོམ་པས་རེ་ཞིག་ན་གཏུམ་



ངོནང་ཨེཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
མོའི་མེ་གཙུག་ཏོར་དུ་སོང་ནས་གཙུག་ཏོར་གྱི་ཐིག་ལེ་བཞུ་བའི་དགོས་པར་
དམར་ཆའི་གཏུམ་མོ་ནོར་བུ་ནས་འབར་བ་དང་། གཙུག་ཏོར་ནས་བྱང་
སེམས་དཀར་བོ་འཛག་པ་དུས་མཉམ་པའི་སྒོ་ནས་ཡར་མར་འོང་སྟེ།
དཀར་བོ་ཡས་བརྟན་གྱི་དགའ་བཞིའི་རིམ་པས་ནོར་བུར་སླེབས་པ་དང་།
དམར་བོ་གཙུག་ཏོར་དུ་སླེབས་པ་དུས་མཉམ་དུ་བྱུང་བ་དེ་དཀར་བོ་ནོར་
བུར་བཅིངས། དམར་བོ་གཙུག་ཏོར་དུ་བཅིངས། དེ་ནས་དཀར་བོ་
མས་བརྟན་གྱི་དགའ་བཞི་སྐྱེ་རིམ་གྱིས་གཙུག་ཏོར་དུ་ལོག་ནས་དེར་ཐིམ།
དམར་བོ་ནོར་བུར་ལོག་ནས་དེར་ཐིམ་པ་དུས་མཉམ་དུ་བྱུང་བའི་མས་བརྟན་
གྱི་མཇུག་ཏུ་གཙོ་བོར་ལྟེ་བ་དང་སྙིང་ག་གང་རུང་ནས་ལས་རླུང་ཉི་ཁྲི་ཆིག་
སྟོང་དྲུག་བརྒྱའི་ཆ་གཅིག་འགག་པ་དང་མཉམ་དུ་དམར་ཆ་ཉི་ཁྲི་ཆིག་སྟོང་
དྲུག་བརྒྱའི་ཆ་གཅིག་སྔར་བཅིངས་པ་དེ་བརྟན་པ་སྟེ་འགགས་པས་དམར་
བོ་ཐུར་དུ་འབར་བའི་རྐྱེན་གྱིས་རྡོ་རྗེ་ནོར་བུར་དཀར་ཆ་ཉི་ཁྲི་ཆིག་སྟོང་དྲུག་
བརྒྱའི་ཆ་ཤས་གཅིག་སྔར་བཅིངས་པ་དེ་ཉིད་བརྟན་པ་སྟེ་འགགས་ནས་མི་
འགྱུར་བའི་བདེ་བ་ཉི་ཁྲི་ཆིག་སྟོང་དྲུག་བརྒྱའི་ཆ་གཅིག་ཏུ་གྱུར་པ་ཞེས་པ་
མི་འགྱུར་བའི་བདེ་བ་ཆེན་པོའི་ཡེ་ཤེས་ཀྱི་ཆ་གཅིག་ཐོབ་པ་ན་ཏིང་ངེ་འཛིན་
གྱི་ཐོག་མ་ཐོབ་པ་ཡིན་པའི་ཕྱིར། འདི་དུས་སུ་རྩ་ཐིག་རླུང་གསུམ་གྱི་ཆ་
ཇི་སྙེད་འགགས་པ་དེ་སྙེད་དུ་མི་འགྱུར་བའི་བདེ་བའི་ཆ་ཉི་ཁྲི་ཆིག་སྟོང་དྲུག་
བརྒྱ་སོགས་ཐོབ་ལ། དེ་དག་ཀྱང་རྣལ་འབྱོར་བ་ལ་སྣང་ཚུལ་གྱིས་གཙོ་བོར་
དབུ་མའི་ནང་དུ་བརྩེགས་པ་ལྟར་བཤད་ཀྱི་དོན་ལ་དབུ་མ་ཁོ་ནར་མ་ངེས་
སོ། །དེ་དག་གི་ཚུལ་སྦྱོར་དྲུག་སྤྱི་དོན་དུ་བལྟའོ། །



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
༣ མི་འགྱུར་བའི་བདེ་བའི་དོན་ལས་འཕྲོས་ཏེ། ཕུང་བོ་རྣམ་དཔྱད་སྟོང་བ་ཉིད། །
ས་པའི་ལུང་དོན་ལ་རྗེ་ཙོང་ཁ་བ་དང་ཆོས་རྗེ་དོལ་
པོ་བའི་བཞེད་ཚུལ་ལ་དཔྱད་པ།
མི་འགྱུར་བའི་བདེ་བ་ཞེས་པའི་དོན་འཇམ་མགོན་བླ་མ་ཙོང་ཁ་བས་
བཞེད་ཚུལ་ནི་འདི་ལྟར་ཡིན་ཏེ། མི་འགྱུར་བའི་བདེ་བ་ཞེས་གསུངས་
པའི་མི་འགྱུར་བ་ནི་རྒྱུ་རྐྱེན་གྱིས་བསྐྱེད་པར་མི་ནུས་པ་མིན་གྱི། ཁམས་
ཕྱི་རོལ་ཏུ་འཕོ་བ་ནི་འགྱུར་བར་ལན་མང་བོར་གསུངས་པས། ཁམས་
འཛག་མེད་དུ་བཅིངས་པ་ན་མི་འགྱུར་བའོ། །དེ་ལས་སྐྱེས་པའི་བདེ་བ་ཡང་
ཐིག་ལེ་ལུས་ལ་བཅིངས་པའི་ལུས་ཀྱི་ནང་གི་རེག་བྱ་ཡིད་དུ་འོང་བ་ལས་ལུས་
ཚོར་བདེ་བ་དང་། དེས་དེ་མ་ཐག་རྐྱེན་བྱས་པས་ཡིད་ཚོར་སིམ་པ་མྱོང་
བའི་ཚོར་བའི་བདེ་བ་ཙམ་དང་ཚོར་བའི་བདེ་བ་རྒྱུར་བྱས་པ་ལ་བརྟེན་ནས་
སྐྱེས་པའི་མི་རྟོག་པ་ཙམ་གྱི་ཏིང་ངེ་འཛིན་མིན་གྱི་ཆོས་རྣམས་ལ་རང་བཞིན་
མེད་པར་ཕུ་ཐག་ཆོད་པའི་ལྟ་བས་ཉེར་ལེན་གྱི་རྒྱུ་བྱས། ཁམས་འཛག་
མེད་དུ་བཅིངས་པས་ལྷན་ཅིག་བྱེད་པའི་རྐྱེན་བྱས་པ་ལས་སྐྱེས་པའི་དེ་ཁོ་
ན་ཉིད་ཀྱི་རྟོགས་པའི་བདེ་བ་ཡིན་ནོ། །དེའི་ཕྱིར་རྒྱུད་འདིར་བདེ་བ་ལ་
དམིགས་མེད་དུ་གསུངས་ཤིང་སྟོང་གཟུགས་དམིགས་བཅས་སུ་གསུངས་
ལ། ལེའུ་ལྔ་བའི་འགྲེལ་ཆེན་ལས་ཀྱང་། སྟོང་བ་ནི་ཆོས་རྣམས་ལ་སྐྱེ་
བ་དང་འགག་པ་མེད་པའི་རང་གི་སེམས་ཀྱི་སྣང་བའོ། །ཡེ་ཤེས་ནི་དེ་རབ་
ཏུ་རྟོག་པ་མི་འགྱུར་བའི་བདེ་བའོ། །ཞེས་སྟོང་གཟུགས་དེ་ཁོ་ནར་སྐྱེ་འགག་



ཇོནང་ཨེ་ཝཾཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུགཉིས་པ།
གི་ངོ་བོས་སྟོང་བའི་རང་བཞིན་མེད་པའི་ཆོས་ཉིད་རྟོགས་པ་ལ་མི་འགྱུར་
བའི་བདེ་བར་གསུངས་སོ། །ཞེས་དང༌། གལ་ཏེ་རང་བཞིན་མེད་པར་
ལུང་རིགས་ཀྱིས་གཏན་ལ་ཕབ་པའི་དོན་ངེས་པའི་ལྟ་བ་སྐྱོང་བ་ཟབ་དོན་
སྒོམ་པ་ཡིན་ན་འཇམ་དཔལ་གྱི་དབང་མདོར་བསྟན་ལས། ཕུང་བོ་རྣམ་
དཔྱད་སྟོང་བ་ཉིད། །ཆུ་ཤིང་བཞིན་དུ་སྙིང་བོ་མེད། །རྣམ་པ་ཐམས་ཅད་མཆོག་
ལྡན་པའི། །སྟོང་ཉིད་དེ་ལྟར་འགྱུར་མ་ཡིན། །ཞེས་པའི་ལུང་གི་དོན་ཇི་ལྟར་
དྲངས་སྙམ་ན། དེའི་དོན་ནི་རྗེ་ཉིད་ཀྱི་བཞེད་ཚུལ་ནི། ཆོས་རྣམས་རང་
གི་ངོ་བོས་སྟོང་བའི་རང་བཞིན་མེད་པའི་སྟོང་ཉིད་ནི་ཆོས་ཅན་ཐམས་ཅད་
ལ་ཁྱད་པར་མེད་ཀྱང་དེ་གང་དང་སྦྲེལ་ནས་སྒོམ་པའི་ཆོས་ཅན་ནི་རྡུལ་ཕྲན་
ཚོགས་པའི་ཕུང་བོ་ལ་མི་བྱེད་ཀྱི་སྟོང་གཟུགས་ཀྱི་སྣང་བ་ལ་བྱེད་དེ། དེའི་
རྒྱུ་མཚན་ནི། སྟོང་ཉིད་ངེས་པའི་བློ་དང་དེའི་སྣང་བ་སྟོང་གཟུགས་གཉིས་
སྐུ་དང་ཐུགས་སུ་དབྱེར་མེད་བྱས་ན་ཡེ་ཤེས་ཀྱི་སྐུ་འགྲུབ་ཀྱི་རྡུལ་ཕྲ་རབ་ཚོགས་
པའི་ལུས་ཡེ་ཤེས་ཀྱི་སྐུར་མི་འགྱུར་བའི་ཕྱིར་རོ། །དེ་བཞིན་དུ་དཔྱད་པའི་
སྟོང་བ་གང་ཡིན་ལ་མི་བྱེད་ཀྱི་དཔྱོད་ལུགས་མ་ལེགས་པས་ཐམས་ཅད་དངོས་
མེད་དུ་གོ་བའི་ཆེད་སྟོང་འགོག་པ་ཡིན་ནོ། །ཞེས་བཞེད་དོ། །ཡང་སྟོང་
གཟུགས་ནི་མཐར་མཚན་དཔེས་སྤྲས་པའི་སྐུར་འགྱུར་ལ། དེའི་ཕྱིར་སྟོང་
གཟུགས་ཀྱི་རང་བཞིན་མེད་པའི་སྟོང་བ་དོན་དམ་བདེན་པ་ཡིན་ཡང་།
སྟོང་གཟུགས་ནི་ཀུན་རྫོབ་ཀྱི་བདེན་པ་ཉིད་ཡིན་པར་བཞེད་དོ། །
རྗེ་ཇོ་ནང་བ་ཆེན་པོའི་བཞེད་པ་ལྟར་ན་རྣལ་འབྱོར་བའི་ལམ་དུས་སུ་
མི་གཡོ་གསུམ་ལྡན་ལ་བརྟེན་ནས་ལས་རླུང་འགགས་པ་ལས་བྱུང་བའི་སྔར་
7?



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རང་ག་བ་སུས་ཀྱང་མཐོང་མ་མྱོང་བའི་ངོ་མཚར་རྨད་དུ་བྱུང་བའི་སྟོང་བའི་
གཟུགས་བརྙན་གྱི་རྣམ་པ་རང་རིག་སྤྲོས་པ་བྲལ་བའི་དབྱིངས་ནས་རང་ཤུགས་
ཀྱིས་ཤར་བའི་རྡུལ་རྫས་བེམ་ཆོས་ཀྱིས་སྟོང་ཞིང་འོད་གསལ་བའི་རྣམ་ཀུན་
མཆོག་ལྡན་གྱི་སྟོང་གཟུགས་དེ་དོན་དམ་བདེན་པར་བཞེད་དེ། ཕྲ་རབ་
རྡུལ་གྱི་ཆོས་ཉིད་ལས་འདས་ཤིང་མེ་ལོང་དུ་ཕྲ་ཕབ་པའི་ཕྲའི་གཟུགས་ལྟ་
བུའི་རང་བཞིན་ཅན། དབྱིབས་དང་ཁ་དོག་སོགས་རྣམ་པ་ཀུན་གྱི་མཆོག་
དང་ལྡན་པའི་སྟོང་གཟུགས་དེ་དཔལ་ལྡན་དང་བོའི་སངས་རྒྱས་ཀྱི་རྒྱུད་ཀྱི་
སྒྲས་ཟིན་ལྟར་ཀུན་རྫོབ་མ་ཡིན་པར་དོན་དམ་ཆོས་ཉིད་ཡིན་པར་བཞེད་
པའི་ཕྱིར་ཏེ། རྣལ་འབྱོར་བའི་ལམ་དུས་སུ་སྟོང་གཟུགས་ཀྱི་ངོ་བོ་གཞི་རིགས་
ཁམས་བདེ་བར་གཤེགས་པའི་སྙིང་བོ་དབྱིངས་སྟོང་གཞི་ཀུན་རྫོབ་ཀྱི་རྣམ་
པ་ཐམས་ཅད་ཀྱི་ཆོས་ཉིད་དུ་གྲུབ་པའི་དབང་གིས་དོན་དམ་ཆོས་ཉིད་ཀྱི་
རྣམ་པ་ཐམས་ཅད་དུ་བཞུགས་པ་དེ་ཉིད་འདུས་བྱས་ཀྱི་ཆ་འདྲེས་པའི་རྣམ་
པས་མངོན་དུ་གྱུར་པས་སྟོང་གཟུགས་མཐོང་བའི་བདེ་བ་ཆེན་པོའི་ཡེ་ཤེས་
ནི་རྣམ་བཅས་ཀྱི་སྟོང་ཉིད་མངོན་སུམ་མཐོང་བའི་ཡེ་ཤེས་སུ་བཞེད་པའི་
ཕྱིར། འོན་ཀྱང་རྣལ་འབྱོར་བའི་སྣང་ངོར་ཀུན་རྫོབ་མྱོང་བའི་སྤྲོས་པའི་
མཚན་མ་མཐའ་དག་མ་ནུབ་པའི་སྟོང་གཟུགས་མཐོང་བའི་སྟོང་གཟུགས་
ནི་དོན་དམ་བདེན་པ་མ་ཡིན་ཡང་སྤྲོས་མཚན་ཀུན་ནས་ཞི་བའི་སྟོང་གཟུགས་
དེ་དོན་དམ་བདེན་པ་ཡིན་པར་བཞེད་འདུག འཇམ་དཔལ་ལྟ་འདོད་
མདོར་བསྟན་དུ། ཕུང་བོ་རྣམ་དཔྱད་སྟོང་བ་ཉིད། །ཆུ་ཤིང་བཞིན་དུ་སྙིང་
བོ་མེད། །རྣམ་པ་ཀུན་གྱི་མཆོག་ལྡན་པ། །སྟོང་ཉིད་དེ་ལྟར་འགྱུར་མ་ཡིན། །



ཇོ་ནང་ཨེ་ཝཾ་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
ཞེས་པའི་ལུང་དོན་རྗེ་ཇོ་ནང་བའི་བཞེད་ཚུལ་ལྟར་ན། ཀུན་རྫོབ་སྤྲོས་
པའི་མཚན་མས་མ་གོས་པའི་རྣམ་ཀུན་མཆོག་ལྡན་གྱི་ཆོས་ཉིད་དྲི་བྲལ་དྭངས་
པའི་དབྱིངས་དེ་མ་མཐོང་བར་ཕུང་བོ་སོགས་ཀྱིས་བསྡུས་པའི་ཆོས་རྣམས་
ལ་རིགས་པས་དོན་དམ་པར་དཔྱད་དེ་བདེན་པའི་ངོ་བོ་གང་ཡང་མེད་པའི་མེད་
དགག་སྟོང་རྐྱང་ཙམ་སྒོམ་པ་ལ་ཆུ་ཤིང་བཞིན་དུ་སྙིང་བོ་ཅི་ཡང་མེད་པས་དེ་
འདྲའི་སྟོང་ཉིད་སྒོམ་པ་དོར་ཏེ། ངེས་དོན་སྙིང་བོའི་གནས་ལུགས་ཀྱི་ཚུལ་
སྒོམ་དགོས་པར་བསྟན་པ་ཡིན་ནོ། །མདོ་སྔགས་གཉིས་ཀྱང་ལྟ་བ་དབུ་མའི་ལྟ་
བ་ཉིད་ཡིན་པ་ལ་མཐུན་ཡང་ལྷའི་རྣལ་འབྱོར་གཟུགས་སྐུ་སྒྲུབ་བྱེད་ཀྱི་ལམ་
གྱི་གཞུང་ཤིང་དུ་མེད་པ་དང་ཡོད་པའི་ཁྱད་པར་གྱིས་འཇོག་པར་གསུངས།
༤ འུ་ཚུགས་ཀྱིས་ལུང་ཙམ་གྱི་སྒྲའི་ཟིན་ལ་མི་འཐམ་པར་ལུང་
དོན་རིགས་ལམ་ནས་དཔྱད་པའི་དག་མཐར་
གཏུག་དགོས་ཚུལ་ལ་དཔྱད་པ།
དེ་ལྟར་ན་ངེས་དོན་གྱི་མདོ་སྡེ་དང་དེའི་དགོངས་འགྲེལ་རྒྱུད་བླ་མ་སོགས་
ནས་བཤད་པའི་དབུ་མའི་ལྟ་བ་དང་དུས་འཁོར་གྱི་རྒྱུད་ཀྱི་སྒྲས་ཟིན་གྱི་རྣམ་
ཀུན་མཆོག་ལྡན་གྱི་སྟོང་གཟུགས་གཉིས་ལ་མཐར་ཐུག་དབུ་མའི་ལྟ་བ་ཡིན་
མིན་ལ་ཁྱད་པར་ཡོད་མེད་དང་། དོན་དམ་བདེན་པ་ཡིན་མིན་སོགས་
ཀྱང་དཔྱད་དགོས་ངེས་སུ་འདུག་སྟེ། འདིའི་ཐད་ལ་གངས་ཅན་གྱི་མཁས་
པ་སྟག་སེང་འདྲ་བ་ཚོས་ཀྱང་བཞེད་པ་གཅིག་མཐུན་དུ་མ་སོང་བ་དང་། ལ་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ལས་གཞུང་ག་གེ་མོ་ཞིག་ནས་འདི་ལྟར་བཤད་འདུག་ཅེས་ཡུས་དང་བཅས་
ཏེ་ལུང་མང་བོ་བསྒྲིག་སྟེ་ལུང་ཁས་ལེན་རྒྱུ་གཙོ་བོ་ཡིན་པའི་གཏན་ཚིགས་
མང་བོ་སྒྲོག་པར་བྱེད་ནའང་། དེ་ནི་གནས་ལུགས་ཀྱི་བདེན་པ་འཚོལ་
བའི་ཐབས་ཚུལ་འཐུས་སྒོ་ཚང་བ་མེད་པའི་སྐྱོན་དང་། སངས་རྒྱས་ཆོས་
ལུགས་རིགས་པའི་ཆོས་ལུགས་ཤིག་ཡིན་པར་བཤད་པ་དང་འགལ་བ་མ་
ཡིན་ནམ། དཔལ་ལྡན་དུས་ཀྱི་འཁོར་ལོའི་རྒྱུད་ཀྱི་སྒྲས་ཟིན་གྱི་རྣམ་ཀུན་
མཆོག་ལྡན་གྱི་སྟོང་གཟུགས་དེ་ཕྲ་རབ་རྡུལ་ཆོས་ཀྱིས་སྟོང་བའི་སྟོང་ཉིད་
ཡིན་པ་ལྟ་བུ་དང་། ངེས་དོན་གྱི་མདོ་སྡེ་སོགས་ལས་བཤད་པའི་གཞན་
སྟོང་དབུ་མ་ཆེན་པོ་ཞེས་པའི་ངེས་དོན་གྱི་ལྟ་བའི་སྟོང་ལུགས་དེ་ཆོས་ཉིད་
ཡོངས་གྲུབ་ཀྱི་གཤིས་ལ་ཀུན་བཏགས་གཞན་དབང་གིས་བསྡུས་པའི་ཆོས་
ཐམས་ཅད་ཀྱིས་སྟོང་ཚུལ་བཤད་པས་དེ་གཉིས་ལ་རིགས་པའི་སྒོ་ནས་དོན་
གནད་གཅིག་མིན་གཤིབས་བསྡུར་བྱེད་དུ་ཡོད་པ་དང༌། བློ་དང་ལྡན་
པ་འགའ་རེས་དེ་དག་ལ་དཔྱད་པའི་ལྟ་ཚུལ་གསར་བ་ཅུང་ཟད་རེ་སྤྲོས་པ་
ཡོད་ནའང་ཁ་ཅིག་གྲུབ་མཐའི་ལ་རྒྱ་དང་དད་པ་ཆེ་མདོག་གིས་དེ་དག་ལ་
ཚིག་རྩུབ་རྣ་བ་ཚ་བ་རེ་སྟེར་ངེས་པའི་རིགས་སུ་འདུག་པས་སུ་ཞིག་ལ་གསར་
བཤད་ཀྱི་སྤོབས་པ་ཡོད། ལ་ལས་སྒྲས་ཟིན་གྱི་ལུང་ཚིག་གཅིག་གི་ཆེད་དུའང་
ཨུ་ཚིགས་ཀྱིས་རང་སྲོག་འབེན་དུ་འཇོག་པ་ནི་གྲུབ་མཐའ་གང་ཞིག་དང་།
ཡིག་ཆ་གང་ཞིག་གི་ལ་རྒྱ་ཡོད་པའི་མཁས་པར་རློམ་འདུག་མོད། སྟོན་
པའི་ཆོས་ལུགས་ནི་རིགས་པའི་ཆོས་ལུགས་ཡིན་པས་རྣམ་པ་ཀུན་ཏུ་རིགས་
པ་དང་མཐུན་དགོས། མདོར་ན་གནས་ལུགས་དང་མཐུན་པའི་བསམ་



ཇོ་ནང་ཨེ་ཝཾ་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
བློའི་དར་ཆ་དང་། རིགས་པའི་རྒྱབ་བརྟེན་ལུང་ལ་གཏུགས་ཤིང་།
ལུང་དོན་རིགས་ལམ་ནས་ངེས་པའི་སྒོ་ནས་ལུང་རིགས་གཉིས་ཀའི་ཕྱོགས་
ནས་ཆོས་ཀྱི་གནས་ལུགས་ཡང་དག་པར་གྲུབ་པའི་འགན་ཁུར་དགོས་པ་ལས་
ལུང་རིགས་ཡ་བྲལ་དུ་སོང་ན་ཆོས་ཀྱི་ཚུལ་ཇི་བཞིན་དཔོག་མི་ཐུབ། དེས་
ན་བཀའ་དང་བསྟན་བཅོས་གང་ཡིན་གྱི་ལུང་རྣམས་ནི་ཕུལ་དུ་བྱུང་བའི་
དཔྱད་གཞི་ཡིན་པ་ལས། བརྟག་དཔྱད་མི་ཆོག་པའི་བཀའ་ལུང་མ་ཡིན་
ཏེ། སྟོན་པ་ཉིད་ཀྱིས། དགེ་སློང་དག་གམ་མཁས་རྣམས་ཀྱིས། །སྲེག་
བཅད་བརྡར་བའི་གསེར་བཞིན་དུ། །ལེགས་པར་བརྟག་ལ་ང་ཡི་བཀའ། །
བླང་བར་བྱ་ཡི་གུས་ཕྱིར་མིན། །ཞེས་གསུངས་པའི་ཕྱིར། །
སྤྱིར་ནའང་སྔོན་དུས་ཀྱི་དབུས་གཙང་གཉིས་སུ་སློབ་གཉེར་གྱི་མཁའ་
དབུགས་བསླད་མེད་གཙང་སེང་ངེ་བ་ཞིག་ཆགས་པའི་ཁྲོད་དུ། ལུང་
གི་ཐག་གཅོད་རིགས་པས་བྱེད་པའི་སྲོལ་རྒྱུན་རྣམ་པར་དག་པ་ཞིག་ཆགས་
ཡོད། དེའི་ཕྱིར་རྒྱལ་བའི་གསུང་རབ་ལ་དྲང་ངེས་རང་སྟོབས་ཀྱིས་འབྱེད་
པའི་མཁས་པ་སྙིང་སྟོབས་ཅན་བུ་དོལ་དང་རྗེ་ཡབ་སྲས་ལྟ་བུ་བྱོན་མྱོང་ལ།
ལྷག་པར་ཆོས་རྗེ་དོལ་པོ་བ་ལ་ཀུན་མཁྱེན་ཞེས་ཆེས་མཐོ་བའི་མཁས་པའི་
མཚན་གནས་ཐོབ་ལ། ཁོང་གིས་རིགས་གསུམ་མགོན་པོ་ལ་སོགས་པའི་
ས་བཅུའི་དབང་ཕྱུག་དམ་པ་རྣམས་དང་ཤིང་རྟ་ཆེན་པོ་ཀླུ་ཐོགས་ལ་སོགས་
པའི་བཞེད་པ་དཔང་དུ་བཟུང་སྟེ་དེ་དག་གི་དགོངས་པ་ཁུང་དུ་ཆུད་ནས་
ངེས་དོན་གྱི་མདོ་སྡེ་རྣམས་ཀྱི་དགོངས་པ་བཞིན་གཞན་སྟོང་དབུ་མ་ཆེན་
པོའི་ལྟ་གྲུབ་ཀྱི་སྲོལ་གསར་དུ་བཏོད། སྙིང་བོའི་མདོའི་བཤད་པ་རང་བཞེད་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྩལ་དུ་བཏོན་ནས་གཞན་སྟོང་གི་ཆོས་སྐད་ཕྱོགས་ཐམས་ཅད་དུ་ཁྱབ་པས།
མཁས་པ་ཕལ་གྱི་བློར་མ་ཤོང་བས་དངོས་སུ་འབེལ་གཏམ་དང་རྩོད་པ་ཞུས་
པ་རྣམས། རྒྱ་མཚོ་ལ་ཁ་བ་བབས་པ་བཞིན་དུ་སོང་བས། དངོས་སུ་མཇལ་
བ་རྣམས་གྲུབ་མཐའ་ལ་ངེས་ཤེས་དང་། བླ་མ་ལ་དད་པ་ཐོབ་པ་ཤ་སྟག་
བྱུང་། རྩོད་ཡིག་བསྐུར་བ་རྣམས་ལ་ཆོས་དང་མཐུན་པའི་ལན་མཛད་
པས་ངེས་པ་རྙེད། ཕྱིས་གྲུབ་མཐའ་དེ་རྩོད་བྲལ་དུ་སོང་ནས། ཕྱོགས་
བཞིའི་དགེ་བཤེས་དུ་མས་བསྐུལ་ནས་ངེས་དོན་རྒྱ་མཚོ་སོགས་ཡིག་ཆ་ཆེ་
བ་རྣམས་མཛད། དེ་ནི་རྒྱལ་བའི་གསུང་རབ་ལ་དྲང་ངེས་ཕྱེ་བའི་གཞན་
དྲིང་མི་འཇོག་པའི་ཡ་མེད་ཀྱི་རྣམ་དཔྱོད་དང་འབྲེལ་ཏེ་རང་གི་ལྟ་ཚུལ་ལས་
འཕྲོས་ཏེ་ཤེས་རབ་ཀྱི་མཛེས་པ་ཕྱིར་མངོན་པའི་བླ་ན་མེད་པའི་ཁྱད་ཆོས་
དང་། རང་གི་ལྟ་གྲུབ་རིགས་པས་ཐག་གཅོད་ཅིང་རིགས་པའི་ཆོས་ལུགས་
དང་མཐུན་པའི་རིགས་པ་ལ་བདེན་ཁ་སྟེར་བའི་ཆ་ནས་བློ་གྲོས་དང་ལྡན་
པ་སུ་ཞིག་རྗེ་ཉིད་ལ་ཡིད་སྨོན་མི་སྐྱེ། ཞེས་པ་ནི་ཟུར་དུ་འཕྲོས་པ་ཡིན་
ནའང་། དོན་དུ་དུས་འཁོར་སྦྱོར་བ་ཡན་ལག་དྲུག་གིས་སྐུ་བཞི་སྒྲུབ་ཚུལ་
ཆོས་རྗེ་དོལ་པོ་བའི་བཞེད་ཚུལ་སྟོང་གཟུགས་དེ་མཐར་ཐུག་གི་སྤྲུལ་སྐུ་དངོས་
ཀྱི་ཆ་ཤས་གཅིག་ཡིན་ཞིང་དེ་སོར་བསམ་གྱིས་གསར་དུ་མངོན་དུ་བྱས་པའི་
སྒོ་ནས་མཐར་སྐུའི་ཆ་ཐམས་ཅད་མངོན་དུ་འགྱུར་རྒྱུ་དང་སྲོག་འཛིན་གྱིས་
གཞོམ་མེད་ཀྱི་སྒྲ་དེ་སངས་རྒྱས་ཀྱི་གསུང་དངོས་ཀྱི་ཆ་ཤས་གཅིག་ཡིན་
ཞིང་དེ་དེ་གཉིས་ཀྱིས་གསར་དུ་མངོན་དུ་འགྱུར་བར་བྱས་པའི་སྒོ་ནས་མཐར་
སངས་རྒྱས་ཀྱི་གསུང་གི་ཆ་ཐམས་ཅད་མངོན་དུ་འགྱུར་བ་དང་། རྗེས་



ཇོ་ནང་ཨེཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་བ་གསུམ་གྱི་བསྡུས་དོན། པོདབཅུ་གཉིས་པ།
དྲན་གྱིས་ཞུ་བདེས་གནས་ལུགས་རྟོགས་པའི་རྣམ་པར་མི་རྟོག་ཡེ་ཤེས་དེ་
སངས་རྒྱས་ཀྱི་ཐུགས་དངོས་ཀྱི་ཆ་ཤས་གཅིག་ཡིན་ཞིང་དེ་རྗེས་དྲན་གྱིས་
གསར་དུ་མངོན་དུ་འགྱུར་བ་བྱས་པའི་སྒོ་ནས་མཐར་སངས་རྒྱུས་ཀྱི་ཐུགས་
ཀྱི་ཆ་ཐམས་ཅད་མངོན་དུ་འགྱུར་རྒྱུ་དང༌། ཏིང་ངེ་འཛིན་གྱིས་མཆོག་
མི་འགྱུར་བའི་བདེ་བ་དེ་སངས་རྒྱས་ཀྱི་འགྱུར་མེད་བདེ་བའི་ཡེ་ཤེས་ཀྱི་ཆ་
ཤས་དངོས་ཡིན་ཞིང་། དེ་འདྲའི་ཆ་ཤས་མཐའ་དག་མངོན་དུ་འགྱུར་རྒྱུ་
ཡིན་པར་བཞེད། རྗེ་རྒྱལ་བ་གཉིས་པ་ཙོང་ཁ་བའི་བཞེད་པ་ནི། སོར་བསམ་
གྱིས་སྒྲུབ་པའི་སྟོང་གཟུགས་དེ་གོང་ནས་གོང་འཕེལ་དུ་གནས་འགྱུར་ཏེ་མཐར་
སངས་རྒྱས་ཀྱི་གཟུགས་སྐུར་འགྱུར་བ་ཡིན་པ་དང་། སྲོག་འཛིན་གྱིས་མ་
དག་པའི་རླུང་དག་པར་བྱས་པ་ལས་གཞོམ་མེད་ཀྱི་གསུང་སྒྲུབ་པ་དེ་གོང་
འཕེལ་དུ་སོང་ནས་མཐར་སངས་རྒྱས་ཀྱི་གསུང་དུ་འགྱུར་བ་དང་། རྗེས་
དྲན་གྱིས་ཞུ་བདེའི་ཡེ་ཤེས་ཀྱིས་གནས་ལུགས་ལ་མཉམ་པར་བཞག་པའི་སྟོང་
ཉིད་རྟོགས་པའི་ཐུགས་དེ་གོང་འཕེལ་དུ་སོང་ནས་མཐར་སངས་རྒྱས་ཀྱི་ཐུགས་
རྣམ་པར་མི་རྟོག་པའི་ཡེ་ཤེས་སུ་འགྱུར་བ་དང་། ཏིང་ངེ་འཛིན་གྱིས་འགྱུར་
བདེའི་ཆ་ཅི་རིགས་འགགས་པའི་བདེ་བ་ཆེན་པོའི་ཡེ་ཤེས་དེ་གོང་འཕེལ་
དུ་སོང་ནས་མཐར་ཐུག་གི་དག་པའི་སྐུར་འགྱུར་བ་ཡིན་པས་དེས་མཐར་
ཐུག་གི་དག་པའི་སྐུ་སྒྲུབ་པར་བཞེད། བཞེད་ཚུལ་སྔ་ཕྱི་འདི་གཉིས་ལ་རོབ་
ཙམ་ཞིག་བལྟས་ན། སྔ་མས་ནི་སེམས་ཅན་རྣམས་ཀྱི་སེམས་ཀྱི་རང་གཤིས་
ན་དོན་དམ་པའི་སངས་རྒྱས་རིགས་ཁམས་བདེ་གཤེགས་སྙིང་བོ་གློ་བུར་དྲི་
བཅས་སུ་ཡོད་པའི་ཆོས་ཉིད་ཡེ་ཤེས་ཀྱི་གཞི་དེ་སྟོབས་བཅུ་ལ་སོགས་པའི་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཐུགས་དང༌། ཆོས་སྒོ་དང་སྒྲ་སྐད་ཐམས་ཅད་པའི་གསུང་དང༌། སྲིད་
པ་གསུམ་གྱི་དབྱིབས་དང་ཁ་དོག་མ་ལུས་པའི་རྣམ་པ་ཅན་གྱི་སྐུའི་རྣམ་པར་
ཡང་གྲུབ་པར་བཞེད་དེ། རྣམ་ཀུན་མཆོག་ལྡན་གྱི་ཡེ་ཤེས་སུ་བཞེད་པའི་
ཕྱིར། ཕྱི་མས་སྟོང་གཟུགས་ཀུན་རྫོབ་བདེན་པར་བཞེད། སྟོང་གཟུགས་
དེ་ཡང་སྔར་མེད་གསར་དུ་སོར་བསམ་གྱིས་སྒྲུབ་དགོས་པར་བཞེད་དོ། །
སྔ་མས་སྟོང་གཟུགས་ནི་འདུས་མ་བྱས་ནམ་མཁའ་ལྟར་བརྟན་གཡོ་ཀུན་ལ་
ཁྱབ་པའི་ཆོས་ཉིད་སྟོང་བ་ཉིད་ཀྱི་རང་བཞིན་ཡིན་པར་འདོད། དཔེར་
ན་རྣལ་འབྱོར་བ་ལ་དུ་བ་དང་སྒྲ་གཅན་གྱི་སྟོང་བའི་གཟུགས་བརྙན་ཤར་
བ་དེ་ནི་སེམས་ཀྱི་རང་བཞིན་བདེ་གཤེགས་སྙིང་བོ་དེ་དངོས་གནས་ལ་སངས་
རྒྱས་ཀུན་འདུས་ཀྱི་ངོ་བོར་བཞུགས་པ་ལས་ཀུན་རྫོབ་ཀྱི་སྣང་བ་དང་བསྟུན་
ཏེ་ལྡོག་ཆོས་ཕྱེ་ན་དོན་ཡོད་གྲུབ་པ་ལ་སོགས་པ་རླུང་ཁམས་རྣམ་པར་དག་པའི་
ལྷ་ཚོགས་རྣམས་ལ་མཇལ་བ་ཡིན་ཞིང་སྔར་སྒྲིབ་གཡོག་འཐུག་པོས་བསྒྲིབས་
ཏེ་མ་མཐོང་བ་ལས་ད་ནི་སྒྲིབ་གཡོག་ཅུང་ཟད་ཅིག་བསླབས་པས། སངས་
རྒྱས་རྣམས་ཀྱི་ཡེ་ཤེས་ཀྱི་ཆ་ཤས་ཅུང་ཟད་ཅིག་མཐོང་བ་ཡིན་པར་གསུངས་
སོ། །བཞེད་ཚུལ་སྔ་ཕྱི་གཉིས་པོ་གང་ཡིན་ཡང་དཔལ་ལྡན་དུས་ཀྱི་འཁོར་
ལོའི་རིག་པའི་མ་ལག་ཐུན་མོང་མིན་པ་ཞིག་ཏུ་གྲུབ་སྟེ་ཟབ་གསང་སྔགས་
ཀྱི་ཆེས་མཐོའི་ཐེག་པས་གངས་ཅན་གྱི་མཁས་པ་རྣམས་ཀྱི་ལྟ་བ་དང་དགོངས་
ཕྱོགས་ལ་ཤུགས་རྐྱེན་ཆེས་ཟབ་པ་ཐེབས་ཡོད། རྣམ་ཀུན་མཆོག་ལྡན་གྱི་
སྟོང་གཟུགས་ལ་གོ་བ་ལེན་སྟངས་མི་འདྲ་བའི་རྒྱུ་མཚན་ལ་བརྟེན་ནས་མཁས་
པའི་བར་ལ་ལྟ་བའི་འགལ་རྩོད་ཆེར་བྱུང་། ལྷག་པར་ཁོང་རྣམ་གཉིས་ནས་
84



ཇོ་ནང་ཨེ་ཝི་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
དབུ་མའི་ལྟ་བའི་བཞེད་མཚམས་ལ་ལྟ་ཚུལ་མི་འདྲ་བ་བྱུང་བའི་རྐྱེན་གྱིས་
རང་རང་གི་བཞེད་པའི་དབུ་མའི་ལྟ་བ་རིགས་པའི་རྣམ་གྲངས་དུ་མའི་སྒོ་
ནས་གཏན་ལ་ཕབ་ཅིང་རིགས་ལམ་གྱི་ཐོག་ནས་རང་རང་གི་གྲུབ་མཐའི་
རྨང་ལེགས་པར་བཏིང་བ་དེས་གངས་ཅན་གྱི་མཁས་པ་ཡོངས་ལ་གྲགས་འགུལ་
མི་ཆུང་བ་ཞིག་བཟོས་ཡོད། ཕྱི་རབས་ཀྱི་མཁས་པ་ལ་ལས། ཀུན་མཁྱེན་
ཞེས་སུ་གྲགས་པའི་བ་དན་དཀར། །མཁས་པའི་མདུན་ས་ཀུན་ཏུ་ཆེར་གཡོས་
པ། །ཞེས་པའི་སྡོམ་ཚིག་བཀོད་པ་འདིས་ཆོས་རྗེ་ཇོ་ནང་བའི་ཞལ་སྔ་ནས་
ཀྱི་སློབ་དཔོན་ཆེན་པོ་འདི་ཉིད་ཀྱིས་གཞན་གྱིས་གནོན་ཤུགས་གང་ལའང་
མགོ་མ་བསྒུར་བར་རང་ཉིད་ཀྱི་རྣམ་དཔྱོད་དང་རིགས་ལམ་ལ་བརྟེན་ནས་
རང་སྐྱ་ཕེར་བའི་ལྟ་གྲུབ་ཟབ་མོ་ཞིག་གི་སྲོལ་སྔར་མེད་གསར་དུ་བཏོད་པ་
སོགས་ཀྱང་དཔོག་ཐུབ་པ་མ་ཟད་རང་གི་མི་ཚེའི་ངོ་མཚར་བའི་རྣམ་ཐར་དང་
གཟི་བརྗིད་ཀྱི་མི་ཚེའི་རིན་ཐང་སོགས་ར་སྤྲོད་བྱས་ཡོད་ཀྱང་མང་དོགས་སོ། །
༥ ཞུ་བདེ་འགྱུར་མེད་དང་མཆོག་མི་འགྱུར་བའི་བདེ་བ་
གཉིས་ཀྱི་ཁྱད་པར་བཤད་པ།
ཞུ་བདེ་འགྱུར་མེད་དང་མཆོག་མི་འགྱུར་བའི་བདེ་བ་གཉིས་ཀྱི་ཁྱད་
པར་ཡང་ཡོད་དེ། རྗེས་དྲན་གྱི་སྐབས་སུ་ཕྱག་རྒྱ་ཆེན་པོ་ལ་བརྟེན་ནས་
ཡས་བརྟན་མས་བརྟན་གྱི་དགའ་བཞི་རྫོགས་པ་རེ་སྐྱེ་བ་རྣམས་ནི་དེ་ཁོ་ན་
ཉིད་ལ་མཉམ་པར་བཞག་པས་ལས་རླུང་དབུ་མར་ཐིམ་པའི་རྐྱེན་གྱིས་རང་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཤུགས་ཀྱིས་སྐྱེ་བ་ཡིན་གྱི་འཛིན་པའི་སྐབས་ལྟར་རྩོལ་བ་རླུང་སྦྱོར་སོགས་ལ་
ལྟོས་དགོས་པ་མ་ཡིན་ལ་འདིར་བྱང་སེམས་འཛག་ཀྱང་ཉམས་པར་འགྱུར་
བ་མི་སྲིད་པའི་རང་ཤུགས་ཀྱིས་རང་གནས་སུ་ལོག་སྟེ་ཉམས་མེད་དུ་གནས་
པ་ལ་ཞུ་བདེ་འགྱུར་མེད་ཅེས་བརྗོད་ཀྱི་མཆོག་མི་འགྱུར་གྱི་བདེ་བ་དངོས་
གྲུབ་པ་མ་ཡིན་ཞིང་། མཆོག་མི་འགྱུར་བའི་བདེ་བ་ནི་སྔར་བཤད་པ་ལྟར་
ཏིང་ངེ་འཛིན་ཐོབ་པ་དང་མཉམ་དུ་ཐོབ་པའི་ཕྱག་ཆེན་ལ་བརྟེན་ནས་ལུས་
ཀྱི་ཐིག་ལེ་དྭངས་མའི་ཆ་ཅི་རིགས་ནོར་བུར་འགགས་པ་ལས་བྱུང་ཞིང་སྟོང་
གཟུགས་དང་མཚན་མེད་ཀྱི་སྟོང་ཉིད་གང་རུང་ལ་རྩེ་གཅིག་ཏུ་གནས་པའི་
ཡེ་ཤེས་དེ་དེ་ཡིན་པའི་ཕྱིར། སྤྱིར་སྔགས་གཞུང་རྣམས་སུ་ཕྱག་རྒྱ་བཞིའི་
ངོས་འཛིན་འདྲ་མིན་ཡོད་ཀྱང་འདིར་ནི་བུད་མེད་མཚན་ལྡན་ལས་ཀྱི་ཕྱག་
རྒྱུ། རེག་མཐོང་མཚན་མ་རྙེད་པའི་ཡིད་འོང་གི་རིག་མ་ཡེ་ཤེས་ཀྱི་ཕྱག་
རྒྱ། སྟོང་གཟུགས་ཀྱི་རིག་མ་ཕྱག་རྒྱ་ཆེན་མོ། དམར་ཆ་འབར་བའི་
དྲོད་ཀྱི་གཏུམ་མོ་དམ་ཚིག་གི་ཕྱག་རྒྱ་སྟེ་བཞི་དེ་ཡིན། སྤྱིར་ཕྱག་རྒྱ་ཞེས་
པ་ཆོས་དེ་མི་ཉམས་པར་རྒྱས་འདེབས་བྱེད་ལ་བཤད་ཕྱིར་འདིར་ཡང་ཐིག་
ལེ་འཛག་མེད་དུ་རྒྱས་འདེབས་བྱེད་ཅིག་དགོས། དེ་འདྲའི་ཕྱག་རྒྱ་གང་
རུང་ལ་བརྟེན་ནས་རྗེས་དྲན་གྱི་སྐབས་དགའ་བཞི་སྐྱེ་བ་ཐམས་ཅད་སྐད་
ཅིག་མའི་དགའ་བ་དང་། ཡས་བརྟན་གྱི་དགའ་བའི་ས་བཞི་ཀ་ཡིན་
ཡང་མས་བརྟན་གྱི་དགའ་བའི་ས་མ་ཡིན་ཏེ། སྐབས་འདིའི་ཞུ་བདེ་ནི་
བྱང་སེམས་གཙུག་ཏོར་ནས་ནོར་བུའི་བར་དུ་འོང་བའི་དུས་ཀྱི་སྐད་ཅིག་
མ་ལས་སྐྱེས་པའི་དགའ་བའང་ཡིན། ལུས་ངག་ཡིད་ཆགས་བཞིའི་ཐིག་



ཇོ་ནང་ཨེ་ཝཾ་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
ལེ་བརྟན་པ་ལས་བྱུང་བའི་ཞུ་བདེ་ཡིན་པ་གང་ཞིག བྱང་སེམས་ཀྱི་ཆ་
ཤས་ཅི་རིགས་འགགས་པ་ལས་བྱུང་བའི་མི་འགྱུར་བའི་བདེ་བ་མ་ཡིན་པའི་
ཕྱིར། དེས་ན་ཡས་བརྟན་དང་མས་བརྟན་གྱི་དགའ་བའི་ས་འཇོག་ལུགས་
མི་འདྲའོ། །
འདི་དག་ཉམས་སུ་ལེན་པའི་ཆ་ནས་དཔྱད་ན། དུས་ཀྱི་འགྱུར་བའི་
ལོ་རྒྱུས་རིང་མོའི་ཁུགས་པ་ན་དཔལ་དུས་ཀྱི་འཁོར་ལོའི་བསྐྱེད་རྫོགས་ལོ་
གསུམ་གྱི་ཉམས་ལེན་གྱིས་སེམས་ལ་སྦྱོང་བརྡར་བྱས་པའི་དད་བརྩོན་དང་
འབྲེལ་ནས་ཉམས་མྱོང་གི་རྟོགས་པ་དང་བྱམས་བརྩེའི་མྱོང་བ་མི་འདྲ་བའི་
མཐོ་དམའི་རིམ་པ་མང་བོ་ཅན་གྱི་གྲྭ་བཙུན་བསྟན་པའི་རྩ་ལག་ཏུ་གྱུར་པ་
བགྲང་ལས་འདས་པ་བྱུང་ནའང་ད་ལྟར་ཉིན་རེ་ཞག་རེའི་དུས་ཚོད་དང་
འགྲོགས་ནས་སྒོམ་སྒྲུབ་ཉམས་ལེན་གྱི་ཆ་ནས་ཡིན་ནའང་འདྲ། མི་གཞི་
ཀུན་སྤྱོད་ཀྱི་ཆ་ནས་ཡིན་ནའང་འདྲ། ཇེ་སྡུག་ཇེ་ཞན་དུ་འགྲོ་བ་དང་སྦྱོར་
དྲུག་ལོ་གསུམ་གྱི་རིང་དུ་ཉམས་སུ་བླངས་ཀྱང་ཞུ་བདེ་འགྱུར་མེད་དང་མཆོག་
མི་འགྱུར་བའི་བདེ་བའི་ཁྱད་པར་ཙམ་མ་ཟད་རང་གི་བསྒོམ་བྱའི་ངོ་བོ་ཙམ་
ཡང་ངོས་མ་ཟིན་པ་མགོ་རུལ་བ་སྣ་ཡིས་མ་ཚོར་བ་མང་དུ་སྣང་བས་རང་
ཉིད་ཀྱི་མིག་གིས་རང་ཉིད་ལ་བལྟ་བཤེར་བྱེད་རྒྱུ་གལ་ཆེ། དཔལ་དུས་
ཀྱི་འཁོར་ལོ་ཞེས་བྱ་བའི་ཟབ་གསང་སྔགས་ཀྱི་རིག་པ་འདི་ལ་སེམས་ཁམས་
ཀྱི་ཚན་རིག་ཅེས་འབོད་པ་འདི་ཉིད་ནང་བསྟན་རིག་གནས་ཀྱི་བླ་སྲོག་ཏུ་
གྱུར་ཅེས་འཛམ་གླིང་གི་ཁོར་ཡུག་ཡངས་པོར་གྲགས་ཆེ་ནའང་ཟབ་གསང་
ཐེག་པའི་སྒྲོན་མེ་འདི་ཉིད་གཟིམ་ལ་ཉེ་བ་བྱུང་ན་རྣམ་དཔྱོད་ལྡན་པ་ཞིག་
8?



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སེམས་པ་ཇི་འདྲ་སྡུག ན་ཟུག་ཇི་འདྲ་ཆེ་ཨང་། དེ་ལྟར་ནའང་རང་
རེའི་ཁོར་ཡུག་ན་སྟོན་དུ་མེད་པའི་ཆོས་ཉིད་ཅིག་གི་རང་མདོག་གྲུབ་ཚར་
བར་སྣང་ངོ༌། །
༦ དུས་ཀྱི་འཁོར་ལོའི་རྒྱུད་འདི་ཕ་མ་གང་གི་
རྒྱུད་ཡིན་ཚུལ་བཤད་པ།
དུས་ཀྱི་འཁོར་ལོའི་རྒྱུད་འདི་ཕ་མ་གང་གི་རྒྱུད་ཡིན་ཞེ་ན། དུས་ཀྱི་
འཁོར་ལོའི་རྒྱུད་འདི་མ་རྒྱུད་གཙོ་ཆེ་བ་གསུངས་ནའང་། ཅི་སྟེ་རྣལ་འབྱོར་
བླ་མེད་ལ་རིགས་གསུམ་དུ་ངེས་པར་འབྱེད་ན་ནི། གཉིས་མེད་ཀྱི་རྒྱུད་ཀྱི་
ངོས་འཛིན་དུས་འཁོར་ཁོ་ན་ལ་བྱེད་དགོས་ཏེ། ཐབས་ཤེས་རབ་ཀྱིས་
ཕན་ཚུན་རྒྱས་གདབ་མང་བོ་དུས་འཁོར་ནས་གསུངས་ལ། དུས་འཁོར་
ལ་ལྟོས་ན་རྒྱུད་སྡེ་གཞན་རྣམས་རྒྱས་གདབ་སྟེ་བསྡུས་པས་སོ། །འོན་ཀྱང་
བླ་མེད་ཀྱི་རྒྱུད་ལ་ཐབས་རྒྱུད་དང་། ཤེས་རབ་ཀྱི་རྒྱུད་དང་། གཉིས་
མེད་ཀྱི་རྒྱུད་གསུམ་དུ་འབྱེད་པ་ནི། བོད་ཀྱིས་བཏགས་པའི་རྣམ་རྟོག་ཙམ་
མོ། །ཞེས་པ་ནི་འཇམ་མགོན་བླ་མ་ཏཱ་ར་ནཱ་ཐའི་བཞེད་པའོ། །ཕ་མ་གཉིས་ཀྱི་
ཁྱད་པར་ནི་ལྷ་ཡབ་ཀྱི་དཀྱིལ་འཁོར་དང་སྔགས་དང་ཆོ་ག་ཁོ་ན་རྩལ་དུ་འདོན་
པ་ནི་ཐབས་ཀྱི་རྒྱུད་ཡིན་ལ། ལྷ་ཡུམ་གྱི་དཀྱིལ་འཁོར་དང་། སྔགས་དང་
ཆོ་ག་ཁོ་ན་རྩལ་དུ་འདོན་པའམ། ཡབ་ཡུམ་གཉིས་ཀར་གྱི་དཀྱིལ་འཁོར་
དང་སྔགས་དང་ཕྱག་རྒྱུ་མཉམ་པར་རྩལ་དུ་འདོན་པ་ནི་རྣལ་འབྱོར་མའི་



ཇོ་ནང་ཨེ་ཝཾ ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
རྒྱུད་ཡིན་པར་གསུངས་སོ། །
ཡང་མཁས་པ་ལ་ལས། བླ་མེད་ཀྱི་རྒྱུད་ཡིན་ན་གཉིས་མེད་ཀྱི་རྒྱུད་
ཡིན་པས་ཁྱབ་སྟེ། དེ་ཡིན་ན་བདེ་སྟོང་དབྱེར་མེད་ཀྱི་ཡེ་ཤེས་རྩལ་དུ་འདོན་
པས་ཁྱབ་པའི་ཕྱིར། དེར་ཐལ། ཐབས་ཤེས་གཉིས་སུ་མེད་པའི་རྒྱུད་
ཅེས་པ་ནི་ཐབས་ནི་ལྷན་སྐྱེས་ཀྱི་བདེ་ཆེན་དང་། ཤེས་རབ་ནི་བདག་མེད་
པ་སྟོང་བ་ཉིད་དེ་ཁོ་ན་ཉིད་རྟོགས་པའི་བློ་ཡིན་པར་རིམ་ལྔ་གསལ་སྒྲོན་ལས་
གསུངས་པའི་ཕྱིར་རོ། །
རྗེས་དྲན་སྐབས་ཀྱི་སྟོང་གཟུགས་ཀྱི་སྐུ་དང་། ཏིང་ངེ་འཛིན་གྱི་
ཡན་ལག་གི་སྐབས་ཀྱི་སྟོང་གཟུགས་ཀྱི་སྐུ་གཉིས་པོ་དེ་དང་བླ་མེད་གཞན་
ནས་བཤད་པའི་རིམ་པ་གསུམ་པ་དང་ལྔ་བའི་སྒྱུ་ལུས་ལ་ཁྱད་པར་ཡོད་མེད་
སོགས་དཔྱད་དགོས་པའི་རིགས་སུ་འདུག་ནའང་དེ་དག་གི་ཚུལ་ལ་མཁས་པ་
སྟག་སེང་འདྲ་བ་ཚོས་ཀྱང་མཐའ་གཅིག་ཏུ་ཁ་ཚོན་གཅོད་དཀའ་བར་གསུངས་
ན་བློ་དམན་བདག་ལྟ་བུ་ཞིག་གིས་འདི་དག་དཀའ་བའི་གནས་ཡིན་པ་ཙམ་
ངོ་ཤེས་ནའང་དེང་གི་དུས་ལ་ལྟོས་ན་སྐལ་བ་མཆོག་དང་ལྡན་པར་འཁུམས་
ལགས་སོ། །འོན་ཀྱང་དེང་དུས་ལ་ལས་ལྟ་ཚུལ་ལ་སྔོན་བྱོན་མཁས་པས་
བྱས་པའི་གསུང་རབ་བརྗིད་ཉམས་ཅན་རྣམས་ཀྱང་བསམ་བློ་གསར་བའི་
ལྗིད་ཀྱིས་མ་བཟུང་བའི་བེམ་གཟུགས་ལྕི་བ་ཙམ་དུ་ཟད་ཅེས་བརྙས་ཚིག་
ཡ་ང་བ་རེ་བཤད་པ་མ་ཟད་འགའ་ཞིག་བརྗོད་བྱའི་ཆ་ནས་མཁས་པས་གཞལ་
བྱའི་རིན་ཐང་ལྟ་ཅི་ཚིག་རིས་ཀྱང་གཞན་གྱི་གསུང་བསྐྱར་པར་དུ་བཏབ་
པ་འདྲ་བའི་གཟུགས་བརྙན་ཤི་མ་གསོན་དུ་ཡོད་པ་དག་མཐོང་ཚེ་སེམས་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཀྱི་གཏིང་ནས་འཁྱག་སིབ་སིབ་ཀྱི་ཚོར་སྣང་ཞིག་སྐྱེ་ཞེས་ཁ་ནས་ཅི་ཐོན་ཐོན་
གྱིས་ངན་སྨྲས་སྣ་ཚོགས་བྱེད་འདུག་ནའང་། ཁོ་རང་གིས་བྱས་པའི་མཁས་
པའི་ང་རྒྱལ་གྱི་རླབས་འཕྲེང་དགུང་དུ་འཕྱུར་བཞིན་དོན་གནད་འདི་ཡིན་
ཞེས་ངོས་བཟུང་དུ་མེད་པའི་ཚིག་གསོབ་རོ་མདོག་ལྟ་བུས་གཏམས་པའི་བྲིས་
རྩོམ་རྣམས་མཐོང་ཚེ་དེ་ལས་ཀྱང་བརྒྱ་འགྱུར་གྱིས་རུས་པའི་གཏིང་ནས་འཁྱག་
འདར་གྱི་ན་ཟུག་ཅིག་སྐྱེ་ཞིང་རང་ལ་ཁ་སྟབས་འདི་འདྲ་ཞིག་གིས་གཞན་ལ་
ཡོད་དགུ་རྩལ་སྤྲུགས་ཀྱིས་མཚོན་ཆའི་ཚིག་རྩུབ་རྣོན་པོ་དེ་འདྲ་ཞིག་འཕངས་
པ་ཅི་ཕྱིར་ཡིན་ནམ་སྙམ་མོ། །གང་ལྟར་ཡང་དཔལ་དུས་ཀྱི་འཁོར་ལོའི་རྒྱུད་
ཀྱི་བརྗོད་བྱ་རྗོད་བྱེད་གང་ཐད་ཀྱི་དཀའ་གནད་འགྲེལ་བ་འགྲེལ་བཤད་རྣམས་
སུ་ཇི་ལྟར་གསུངས་པ་རྣམས་ལ་རོབ་ཙམ་མཇལ་དུས་ངོ་མཚར་དང་ཡི་
རངས་ཅིག་ཅར་དུ་མི་སྐྱེ་བའི་རང་དབང་མ་བྱུང་། དེ་དག་གི་དོན་གནད་
རྣམས་ས་ལ་གནས་པའི་འཕགས་ཆེན་རྣམས་ཀྱིས་ཀྱང་ཤེས་དཀའ་བའི་གནས་
སུ་གྱུར་ན་རང་ཅག་ལྟ་བུ་ཞིག་ལ་དེའི་ཐད་ལ་སྔོན་མེད་ཀྱི་ལེགས་བཤད་ཅིག་
ལྟ་ཅི། ཚིག་ཟིན་ཙམ་ལའང་བསམ་བློ་འཁོར་མི་ཐུབ་པའི་ངང་ཚུལ་འདི་
ཀ་ལྟར་ལགས་ཀྱང་། དཀའ་གནས་གང་ཡིན་ངོ་ཤེས་པ་དང་གསུང་
ཟིན་ལྟར་བུ་བཤུས་ཙམ་བྱེད་ཤེས་ནའང་སྐལ་བ་མཆོག་དང་ལྡན་སོང་སྙམ་
སྟེ། དེ་འདྲའི་རྨང་གཞིའི་སྟེང་ནས་དད་བརྩོན་ཤེས་རབ་ཀྱི་སྙིང་སྟོབས་
བཙལ་ནས། ངེས་པ་དོན་གྱི་ལེགས་པར་བཤད་པའི་བཤུལ་ལམ་རིང་བོ་
འཚོལ་རིགས་པས་སོ། །ཞེས་པ་ནི་ཞོར་བྱུང་དུ་གང་དྲན་ཐོལ་བྱུང་གི་ཚུལ་
དུ་བྲིས་པ་ལས་མཐའ་གཅིག་ཏུ་གཞན་ཞིག་ལ་དམིགས་ཀྱིས་རྩོད་སྤོང་ལྟ་
90



དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན་
པོ་བཅུ་གཉིས་པ།
ཇོ་ནང་ཨེ་ཝཾཤེས་རིག་དཔེ་ཚོགས།
བུ་བྱས་པ་མིན་ནོ། །
༧ དུས་ཀྱི་འཁོར་ལོའི་རྒྱུད་འདི་རྒྱུད་ཀྱི་རྒྱལ་བོ་ཉིད་
དུ་གྲུབ་ཚུལ་བཤད་པ།
གཞན་ཡང་དུས་ཀྱི་འཁོར་ལོའི་རྒྱུད་འདི་སྦས་རྒྱུད་གཞན་རྣམས་ལས་
བསྟན་བྱ་རྒྱ་ཆེ་ཞིང་རྒྱུད་ཀྱི་རྒྱལ་བོ་ཉིད་དུ་གྲུབ་པ་ཡིན་ཏེ། རྒྱུད་འདིར་
རྫོགས་རིམ་སོར་སྡུད་ཀྱི་མཚན་མོའི་རྣལ་འབྱོར་དང་རྣམ་ཀུན་མཆོག་ལྡན་
གྱི་སྟོང་གཟུགས་དང་། མི་འགྱུར་བའི་བདེ་བའི་མཚན་ཉིད་དང་།
དབང་བཞི་བའི་རྣམ་བཞག་སོགས་མ་སྦས་ཤིང་གསལ་བོར་བསྟན་པ་གང་
ཞིག བླ་མེད་ཀྱི་སྦས་རྒྱུད་གཞན་རྣམས་སུ། དང་བོ་ནག་པོ་རབ་ཏུ་
བསྒོམ། །ཞེས་པ་ལྟ་བུའི་བརྡ་ཚིག་གིས་མཚན་མོའི་རྣལ་འབྱོར་དང་། བསྐྱེད་
རིམ་གྱི་ཟོལ་གྱིས་རྣམ་ཀུན་མཆོག་ལྡན་གྱི་སྟོང་ཉིད་དང་། ཞུ་བདེའི་ཁོངས་
སུ་མི་འགྱུར་བའི་བདེ་བ་དང་། དབང་གསུམ་པའི་ནང་དུ་དབང་བཞི་
བ་སྦས་ནས་བསྟན་པ་སོགས་བརྡ་ཐབས་སྣ་ཚོགས་ཀྱི་བསྟན་ཚུལ་འདྲ་མིན་
བྱས་ཏེ་རྒྱུད་ཚིག་འགྲམ་པོ་གོ་དཀའ་བའི་རང་བཞིན་ཡིན་པའི་ཕྱིར། དེའི་
ཕྱིར་རྒྱུད་འདི་ལ་སྦས་རྒྱུད་གཞན་ཐམས་ཅད་ཀྱི་རྩེ་མོར་གྱུར་ཅིང་རྒྱུད་
ཐམས་ཅད་ཀྱི་རྒྱལ་བོ་ཞེས་བརྗོད་དོ། །འདིར་དཔྱད་བྱ་མང་ནའང་རེ་ཞིག་
དེ་ཙམ་མོ། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྨྲས་པ།
གཉིས་མེད་རྒྱུད་རྒྱལ་དཔལ་ལྡན་དུས་འཁོར་ལོའི། ། །
རྩ་རྒྱུད་བསྡུས་རྒྱུད་རྒྱས་འགྲེལ་དྲི་མེད་འོད། ། །
གང་གི་དགོངས་བཞེད་ཟད་མེད་ནམ་མཁའི་མཛོད། །
ཟབ་གསང་ཐེག་པའི་གནད་ཀྱི་སྡོམ་དུ་གླེང་། །
ཕྱི་ཡི་དུས་འཁོར་ཉི་ཟླ་གཟའ་ཡི་འགྲོས། །
ནང་གི་དུས་འཁོར་རྩ་རླུང་ཐིག་ལེའི་ཚུལ། །
ཇི་བཞིན་གསང་ཚིག་སྒོ་བརྒྱ་འབྱེད་པ་ན། །
གཞན་མཆོག་དུས་འཁོར་སར་བའི་འཛུམ་ཟེར་སྤྲོ། །
རིགས་ལྡན་རིགས་པའི་ལམ་སྲོལ་དག་པ་རུ། །
ཐོས་བསམ་བསྒོམ་པས་ཉུལ་བའི་བཀའ་ཡི་སྲོལ། །
ཇོ་ནང་བསྟན་པའི་དཔྱིད་དུ་རྫོགས་པའི་ཕྱིར། །
མཁས་པའི་རྒྱལ་ཐབས་བསྣམ་ལ་བྲེལ་ལང་ངེ་། །
རིག་པའི་གནས་ལ་བློ་གྲོས་འཕེལ་དགོས་ན། །
བཤེས་གཉེན་གཉེན་གྱི་དྭངས་མ་ཇི་བཞིན་དུ། །
བསམ་དང་སྦྱོར་བས་བསྟེན་ཚུལ་མ་ནོར་བར། །
གཞན་དང་མི་སྙོམས་ཐུགས་ཀྱི་ཟེའུ་འབྲུར་འོས། །



ཇོ་ནང་ཨེ་ཝཾ་ཤེས་རིག་དཔེ་ཚོགས།
དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན།
པོད་བཅུ་གཉིས་པ།
ཚུལ་འདི་བསྟན་ལ་ལྷག་བསམ་མཚོན་བྱེད་ཡིན་གྱི་རང་ཉིད་གཞན་
དུ་སྒྲོག་བྱེད་མིན། །
མཁས་པའི་གཞུང་ལ་བློ་ཕུག་བཅོལ་བ་ཡིན་གྱི་གང་དྲན་སྨྲ་བའི་ལོང་
གཏམ་མིན། །
སྐལ་མཉམ་འགའ་ལ་ཕན་པའི་རྩི་སྨན་ཡིན་གྱི་ཆགས་སྡང་འཕེལ་
བའི་སྒྲུང་གཏམ་མིན། །
སྔགས་རིག་སྨྲ་བའི་གདུལ་བྱའི་ཆེད་དུ་ཡིན་གྱི་བློ་དམན་བྱིས་པ་མགུ་
བྱེད་མིན། །
གནའ་བོའི་མཁས་པའི་རྗེས་ཤུལ་སྙེག་པ་ཡིན་གྱི་དེང་གི་ཅོལ་ཆུང་མིག་
དཔེར་བྱས་པ་མིན། །
རང་རེའི་བཀའ་སྲོལ་སྲོག་ཏུ་བཟུང་བ་ཡིན་གྱི་གང་དྲན་འབྲེལ་མེད་
ཉ་ཉུང་བསྲེས་པ་མིན། །
ཟབ་གསང་ཐེག་པའི་འབེལ་གཏམ་བྱས་པ་ཡིན་གྱི་རིགས་འཕྲུལ་རྣོན་
པོས་དགག་བཞག་བྱས་པ་མིན། །
རང་སེམས་བག་ཕབ་ཡིད་ཀྱི་མཆོད་སྤྲིན་ཡིན་གྱི་ཕྱུག་པོར་ངོ་སྐྱིད་སྦྱིན་
པའི་རྩེད་མཚར་མིན། །



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཟླ་མེད་བློ་གྲོས་བཟང་བོའི་འཕྲིན་ལས་རྒྱས། །
བརྩེ་ཆེན་ཐུགས་རྗེའི་དཔལ་གྱུར་དྲིན་ཅན་རྗེ། །
རྣམ་གཉིས་བཀའ་དྲིན་བསྐལ་བར་གཞལ་དཀའ་བ། །
བསམས་ཀྱིན་དད་པའི་མིག་ཆུ་དབང་མེད་འཐོར། །
བདག་ཉིད་དྲིན་གྱིས་བསྐྱང་ལ་ངལ་མེད་པ། །
བརྗེད་པར་དཀའ་བའི་མ་རྒན་དྲིན་མོ་ཆེ། །
སྟག་མོས་གཙོར་གྱུར་འབྲེལ་ཐོགས་མ་ལུས་པ། ། །
འཕྲལ་ཡུན་བདེ་དགའི་ལོངས་ལ་སྤྱོད་གྱུར་ཅིག །
བདག་ལ་ལྟོས་པའི་འབྲེལ་ཐོགས་ཡོད་དོ་ཅོག །
སྲིད་པ་བར་དོའི་འཇིགས་པ་ཕྲ་རགས་ལས། །
བདེ་བར་དབུགས་དབྱུང་ཡི་དམ་ལྷག་པའི་ལྷ། །
དུས་ཀྱི་འཁོར་ལོའི་བརྩེ་བས་རྗེས་སུ་ཟུངས། །
འདིར་འབད་དགེ་བས་རྫོགས་ལྡན་ཕྱི་མའི་ཆར། །
ལུས་འདི་ཀ་ལཱ་པ་རུ་མ་སླེབས་ཀྱང་། ། །
དད་པའི་སེམས་ལ་རིགས་ལྡན་ཞུགས་པ་ཡིས། །
མཁའ་མཉམ་འགྲོ་འདི་ཐར་བར་འདྲེན་པར་ཤོག །



ཇོན་ང་ཨེཝཾ་ཤེས་རིག་དཔེ་ཚོགས། དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན། པོད་བཅུ་གཉིས་པ།
མདོར་ན་གསང་བདག་སྒྲོལ་བའི་མགོན་པོ་ཡི། །
ལེགས་བཤད་རིག་པའི་སྒྲོན་མེ་རྒྱུད་སྡེའི་གཞུང་། །
ས་གསུམ་སྣང་བའི་དགེ་མཚན་རྟག་འབར་ཏེ། །
འགྲོ་ཀུན་རིག་འཛིན་ས་ལ་རྩོན་གྱུར་ཅིག ། །
ཅེས་དཔལ་ལྡན་དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་བསྡུས་དོན་རིགས་ལྡན་དགྱེས་པའི་འཛུམ་
ཟེར་ཞེས་བྱ་བ་འདིའང་ཆོས་ཀྱི་མཆེད་དུ་གྱུར་པ་ཀུན་དགའ་ཉི་མས་འདི་ལྟ་བུ་ཞིག་དགོས་ཞེས་དཔལ་
དུས་ཀྱི་འཁོར་ལོའི་གསེར་སྐུ་དར་བཅས་བསྐུལ་བའི་ངོ་མ་ལྡོག་ཙམ་དུ་ ༧ ཀུན་དགའ་དཔལ་ལྡན་རྒྱ་མཚོའམ་
ཚངས་སྲས་རོལ་བའི་འོ་མཚོས་རང་ལོ་ལྔ་བཅུར་སོན་པའི་ཉིས་སྟོང་བཅུ་གསུམ་ལོའི་ཟླ་ཚེས་བཟང་བོར་
བྲིས་པ་དགེ



ཇོ་ནང་ཨེ་ཝཾ་ཤེས་རིག་དཔེ་ཚོགས།
མངོན་པའི་དྲིས་ལན་རྩོམ་འཕྲོ།
པོད་བཅུ་གཉིས་པ།
༄༅། །ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་
མ་ཆེན་པོའི་བགྲོ་གླེང་ཐེངས་བརྒྱད་
པའི་དྲིས་ལན་རྩོམ་འཕྲོ་
བཞུགས་
སོ། །
བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། ། །
དེ་ལ་འདིར་ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་
བགྲོ་གླེང་ཐེངས་བརྒྱུད་པའི་དྲིས་ལན་མདོར་བསྡུས་སུ་འགོད་པར་བྱ་སྟེ།
དེ་ཡང་དྲི་བ་ཉེར་དགུ་ཡོད་པ་ལས།
དང་བོ་ནི། གང་ཞིག་ཀུན་ལ་མུན་པ་གཏན་བཅོམ་ཞིང་། །ཞེས་པ་
ནས། འདི་ཡི་གནས་དེ་ཡིན་པས་ཆོས་མངོན་མཛོད། །ཅེས་པའི་བར་གྱིས་
ཕུན་སུམ་ཚོགས་པ་གསུམ་གྱི་སྒོ་ནས་བསྟོད་ཕྱག་མཛད་ཚུལ་དང་། མངོན་
པ་དང་དོན་དམ་པ་དང་། བརྡར་བཏགས་པའི་མངོན་པ་རྣམས་ཀྱི་སོ་
སོའི་མཚན་ཉིད་དང་འཁོར་དང་བཅས་ན་ཕུང་བོ་བཞིའམ་ལྔའི་འཇོག་
ཚུལ་ཇི་ལྟར་ཡིན།
དེའི་ལན་ལ། ཕུན་སུམ་ཚོགས་པ་གསུམ་གྱི་སྒོ་ནས་བསྟོད་ཕྱག་མཛད་
ཚུལ་དང༌། ཆོས་མངོན་པའི་དོན་བཤད་པ་གཉིས་ལས། དང་བོ་ནི།



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཕུན་སུམ་ཚོགས་པ་གསུམ་གྱི་སྒོ་ནས་བསྟོད་ཚུལ་ཡོད་དེ། རྐང་བ་དང་
བོས་རང་དོན་ཕུན་ཚོགས། གཉིས་པས་གཞན་དོན་ཕུན་ཚོགས། གསུམ་
པས་འཕྲིན་ལས་ཕུན་ཚོགས་ཀྱི་སྒོ་ནས་བསྟོད་པའི་ཕྱིར། སངས་རྒྱས་
བཅོམ་ལྡན་འདས་གང་ཞིག་ལ་ཆོས་ཅན། ཕུན་ཚོགས་གསུམ་དང་ལྡན་
ཏེ། ཤེས་བྱ་ཀུན་ལ་ཉོན་མོངས་ཅན་དང་ཉོན་མོངས་ཅན་མ་ཡིན་པའི་སྒྲིབ་
པའི་མུན་པ་ས་བོན་དང་བཅས་པ་གཏན་ནས་ཏེ་ཡོང་ཡེའམ་རྣམ་པ་ཐམས་
ཅད་དུ་བཅོམ་པའི་རང་དོན་ཕུན་ཚོགས་དང་། དེ་ལྟར་མུན་པ་གཉིས་
སྤངས་པས་ཤེས་བྱ་ཐམས་ཅད་རྟོགས་ཏེ་འགྲོ་བ་བརྒལ་དཀའ་བ་འཁོར་བའི་
འདམ་དུ་བྱིང་བའམ་ལྷུང་བ་དག་སྐལ་བ་ཇི་ལྟ་བ་བཞིན་དུ་མངོན་མཐོ་དང་
ངེས་ལེགས་ལ་རིམ་པས་ཆོས་བསྟན་ནས་དྲངས་པར་མཛད་པའི་གཞན་དོན་
ཕུན་ཚོགས་དང་། དེ་ལྟར་འདྲེན་པའི་ཐབས་ཡང་རང་གིས་མ་རྟོགས་
ཀྱང་ཁྱབ་འཇུག་ལྟར་ལུས་སྣ་ཚོགས་པའི་རྫུ་འཕྲུལ་གྱི་མཐུ་དང་དབང་ཕྱུག་
ལྟར་ཁྱོད་དེར་གྱུར་ཅིག་ལྟ་བུའི་དམ་པ་སྦྱིན་པའི་མཐུས་མ་ཡིན་པར་གནས་
ལུགས་ཕྱིན་ཅི་མ་ལོག་པར་དོན་ཇི་ལྟ་བ་བཞིན་སྟོན་པའི་འཕྲིན་ལས་ཕུན་
ཚོགས་ཀྱི་ཐབས་ལ་བརྟེན་ནས་ཡིན་པའི་ཕྱིར་ཏེ། རང་འགྲེལ་ལས། རྫུ་
འཕྲུལ་དང་དམ་པ་སྦྱིན་པའི་མཐུས་ནི་མ་ཡིན་ནོ། །ཞེས་དང༌། ཚོམས་
ལས། ཐུབ་རྣམས་སྡིག་པ་ཆུ་ཡིས་མི་འཁྲུ་ཞིང་། །འགྲོ་བའི་སྡུག་བསྔལ་ཕྱག་
གིས་མི་སེལ་ལ། །ཉིད་ཀྱི་རྟོགས་པ་གཞན་ལ་འཕོ་མིན་ཏེ། །ཆོས་ཉིད་བདེན་པ་
བསྟན་པས་གྲོལ་བར་མཛད། །ཅེས་གསུངས་པའི་ཕྱིར། །
འདིར་དཔྱད་ན། ཁ་ཅིག་ན་རེ། རང་འགྲེལ་ལས། གང་ཞིག་ཅེས་
98



ཇོ་ནང་ཨེ་ཝཾ་ ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འཕྲོ་ པོད་བཅུ་གཉིས་པ།
བྱ་བ་ནི་སངས་རྒྱས་བཅོམ་ལྡན་འདས་ཀྱི་དབང་དུ་བྱས་ནས་སྨྲས་སོ་ཞེས་
གསུངས་པ་ལ་ཟློས་སྐྱོན་ཡོད་པར་ཐལ། སངས་རྒྱས་དང་བཅོམ་ལྡན་འདས་
གང་རུང་ཞིག་སྨྲས་པས་ཆོག་པའི་ཕྱིར། དེར་ཐལ། དེ་གཉིས་དོན་གཅིག་
ལ་འཇུག་པའི་ཕྱིར་ན་མ་ཁྱབ་སྟེ། དེ་གཉིས་དོན་གཅིག་ལ་འཇུག་ཀྱང་
གཉིས་ཀ་སྨོས་པ་ནི་མ་གུས་པ་བཟློག་ཕྱིར་ཡིན་པའི་ཕྱིར། དེར་ཐལ། ཆེ་
བ་བརྗོད་པའི་ཚིག་ཉེ་བར་མ་སྦྱར་བར་མིང་ནས་སྨྲོས་པ་ནི་མ་གུས་པའི་ཚིག་
ཡིན་པའི་ཕྱིར། དཔེར་ན་ལྷས་སྦྱིན་ཞེས་པ་ལྟ་བུ་ཡིན་པའི་ཕྱིར་ཏེ། རྒྱལ་
སྲས་མ་ལས། བཅོམ་ལྡན་འདས་ཞེས་བྱ་བའི་ཚིག་གཉིས་པ་སྨྲོས་པས་ནི་
མ་གུས་པར་དོགས་པ་བཟློག་པའི་ཕྱིར་ཏེ། འཇིག་རྟེན་ན་མངོན་པར་བརྗོད་
པ་ཉེ་བའི་ཚིག་མེད་པ་རྣམས་ནི་མ་གུས་པར་སྣང་སྟེ། ལྷས་སྦྱིན་ཞེས་བྱ་
བ་ལྟ་བུའོ། །ཞེས་གསུངས་པའི་ཕྱིར། །
རྩོད་པ་དེ་ལ་འདུལ་བའི་རྗེས་འབྲང་གི་མངོན་པ་དག་ན་རེ། སངས་
རྒྱུས་དང་བཅོམ་ལྡན་འདས་གང་རུང་རེ་སྨོས་མི་རིགས་པར་ཐལ། གསུང་
རབ་ནས་སངས་རྒྱས་དང་བཅོམ་ལྡན་འདས་ཞེས་བཤད་པ་གང་རུང་རེ་ཡིན་
ན་སངས་རྒྱས་བཅོམ་ལྡན་འདས་ཡིན་པས་མ་ཁྱབ་པའི་ཕྱིར། དེར་ཐལ།
དེར་བཤད་པའི་སངས་རྒྱས་དང་བཅོམ་ལྡན་འདས་ཡིན་མིན་ལ་མུ་བཞི་ཡོད་
པའི་ཕྱིར། དེར་ཐལ། གསུང་རབ་ནས་བཤད་པའི་སངས་རྒྱས་ཡིན་ལ་
བཅོམ་ལྡན་འདས་མ་ཡིན་པ་བསེ་རུ་ལྟ་བུའི་རང་རྒྱལ་དང་། དེར་བཤད་
པའི་བཅོམ་ལྡན་འདས་ཡིན་ལ་སངས་རྒྱས་མ་ཡིན་པ་སྲིད་པ་ཐ་མའི་བྱང་
སེམས་ལྟ་བུ་དང་། གཉིས་ཀ་ཡིན་པ་སངས་རྒྱས་བཅོམ་ལྡན་འདས་ལྟ་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བུ་དང༌། གཉིས་ཀ་མ་ཡིན་པ་དེ་དག་ལས་གཞན་རྣམས་ཡིན་པས་ཕྱིར།
དང་བོ་གྲུབ་སྟེ། བསེ་རུ་ལྟ་བུའི་རང་རྒྱལ་དགྲ་བཅོམ་ནི་རང་བྱུང་ཡིན་
པས་སངས་རྒྱས་ཞེས་བཤད་ལ། སྦྱིན་སོགས་ཀྱི་ཚོགས་མ་རྫོགས་པས་
བཅོམ་ལྡན་འདས་མ་ཡིན་པའི་ཕྱིར། དེར་ཐལ། ཆེ་བ་དྲུག་དང་ལྡན་པ་
ལ་བཅོམ་ལྡན་འདས་སུ་བཤད་པའི་ཕྱིར་ཏེ། རྒྱལ་སྲས་མ་ལས། འདུལ་
བ་རྣམ་པར་བཤད་པ་བྱེད་པ་རྣམས་ནི་མུ་བཞིར་བྱེད་དེ། སངས་རྒྱས་
ཡིན་ལ་བཅོམ་ལྡན་འདས་མ་ཡིན་པ་ཡོད་དེ། རང་སངས་རྒྱས་ནི་རང་
བྱུང་ཡིན་པས། ཞེས་པ་ནས་བཅོམ་ལྡན་འདས་ཞེས་བྱའོ། །ཞེས་གསུངས་
པའི་ཕྱིར་དང་། བཅོམ་ལྡན་གྱི་དོན་ཡང་ལེགས་པ་དྲུག་ལ་བྱེད་པའི་ཕྱིར་
ཏེ། གཞི་འགྲེལ་ལས། ཡང་ན་ལེགས་པ་རྣམ་པ་དྲུག་པོ། རང་དབང་
དང༌། རབ་ཏུ་སྦྱངས་པ་དང་། གཟུགས་བཟང་བ་དང་། གྲགས་པ་
དང་། དཔལ་ལྡན་དང༌། ཆེ་བ་ཉིད་ཚོགས་པ་ལ་བྱེད་སྟེ། སྒྲ་ངེས་པར་
སྦྱོར་བ་ལས། ཇི་སྐད་དུ། རང་དབང་དང་ནི་རབ་སྦྱངས་དང་། །ཞེས་
སོགས་དྲངས་པའི་ཕྱིར། རྟགས་གཉིས་པ་གྲུབ་སྟེ། དེ་ཚོགས་རྫོགས་
ལ་སངས་མ་རྒྱས་པའི་ཕྱིར་ཏེ། རྒྱལ་སྲས་མ་ལས། བཅོམ་ལྡན་འདས་
ཡིན་ལ་སངས་རྒྱས་མ་ཡིན་པ་ཡོད་དེ། སྲིད་པ་ཐ་མའི་བྱང་ཆུབ་སེམས་
དཔའ་ནི་ཡེ་ཤེས་ལ་སོགས་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པའི་ཕྱིར་
དང༌། མངོན་པར་རྫོགས་པར་སངས་མ་རྒྱས་པའི་ཕྱིར་རོ། །ཞེས་གསུངས་
པའི་ཕྱིར་ཏེ། བདུད་བཞི་བཅོམ་པ་བྱང་སེམས་འདིས་མ་ཐོབ་པར་གཞི་
འགྲེལ་ལས་བཤད་པའི་ཕྱིར། བཅོམ་ལྡན་ནི་ལེགས་པ་དྲུག་ལ་བྱས་ནས་
10



ཇོ་ནང་ཨེ་ཝཾ ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འཕྲོ། པོད་བཅུ་གཉིས་པ།
བྱང་སེམས་སྲིད་པ་ཐ་མ་ལ་བཤད་དོ། །རྟགས་ཕྱི་མ་གཉིས་གྲུབ་སྟེ། རྒྱལ་
སྲས་མ་ལས། གཉིས་ཀ་ཡིན་པ་ཡང་ཡོད་དེ། ཞེས་པ་ནས། ཁྱད་པར་
གཉིས་ཀ་སྨོས་སོ་ཞེས་ཟེར་རོ། །ཞེས་གསུངས་པའི་ཕྱིར་དང་། གང་སྤེལ་
ལས། གཉིས་ཀ་བརྗོད་པ་ནི་སངས་རྒྱས་ཀྱི་སྒྲ་ཉེ་བའི་ཚིག་དང་བྲལ་བ་ནི་
ཉན་ཐོས་དང་རང་སངས་རྒྱས་དང་ཡང་དག་པར་རྫོགས་པའི་སངས་རྒྱས་
གསུམ་ཆར་ལ་འཇུག་སྟེ། ཞེས་སོགས་གསུངས་པའི་ཕྱིར། །
ཡང་ཁ་ཅིག་ན་རེ། སྐབས་འདིའི་མུན་པ་བཅོམ་པའི་དོན་གཉེན་པོ་
འདིས་བཅོམ་པའི་དོན་ཁོ་ནར་འཆད་རིགས་པར་ཐལ། རང་འགྲེལ་ལས།
དེ་ཡང་སངས་རྒྱས་བཅོམ་ལྡན་འདས་ཀྱིས་གཉེན་པོ་བརྙེས་ནས་ཤེས་བྱ་
ཐམས་ཅད་ལ་ཕྱིས་མི་སྐྱེ་བའི་ཆོས་ཅན་དུ་གྱུར་པའི་ཕྱིར། ཞེས་གསུངས་
པའི་ཕྱིར་ན་མ་ཁྱབ་སྟེ། བྱེད་པས་བཅོམ་ཚུལ་ཙམ་སྟོན་བྱེད་ཡིན་པའི་
ཕྱིར། རྩ་བར་འདོད་མི་རིགས་པར་ཐལ། སྐབས་འདིའི་མུན་པ་བཅོམ་
པའི་དོན་ལ་འདིའི་མུན་པ་བཅོམ་ཞེས་དྲུག་སྒྲ་ལ་སྦྱར་བ་དང་། འདིས་
མུན་པ་བཅོམ་ཞེས་རྣམ་དབྱེ་གསུམ་པ་བྱེད་ཚིག་ལ་སྦྱར་བ་གཉིས་དགོས་
པའི་ཕྱིར་ཏེ། རང་འགྲེལ་ལས། འདིའི་འམ་འདིས་མུན་པ་བཅོམ་པས་
མུན་པ་བཅོམ་པའོ། །ཞེས་གསུངས་པའི་ཕྱིར། ཁ་ཅིག་སྐབས་འདིའི་མུན་
པ་བཅོམ་པ་གཉེན་པོ་ཁོ་ནས་བཅོམ་ཟེར་ན། འོ་ན། འདིའི་མུན་པ་བཅོམ་
ཞེས་དྲུག་སྒྲ་ལ་སྦྱར་བ་གཅིག་མེད་པར་ཐལ། དམ་བཅའ་དེའི་ཕྱིར། འདོད་
མི་ནུས་ཏེ། མཁས་པས། མུན་པ་བཅོམ་ཚུལ་བའི་མཐའ་ཅན། །འདིའི་
ཞེས་དྲུག་པའི་འབྲུ་མང་དང་། །འདིས་ཞེས་གསུམ་པ་བྱེད་ཚིག་ལ། །སྦྱར་བ་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གཉིས་ཀ་འགལ་བ་མེད། །ཞེས་གསུངས་ཏེ། གང་ཞིག་ཀུན་ལ་མུན་པ་
གཏན་བཅོམ་ཞིང་། །ཞེས་པའི་མུན་པ་བཅོམ་ཚུལ་བའི་མཐའ་ཅན་ཏེ་རྣམ་
དབྱེ་དྲུག་པ་འི་སྦྱར་བའི་མཐའ་ཅན། འདིའི་མུན་པ་བཅོམ་ཞེས་རྣམ་
དབྱེ་དྲུག་པ་འབྲུ་མང་བོའི་ཚིག་སྡུད་ཅན་དང་། འདིས་ཞེས་ས་མཐའ་
ཅན་དེ་རྣམ་དབྱེ་གསུམ་པ་བྱེད་པའི་ཚིག་ལ་སྦྱར་བ་གཉིས་ཀར་འགལ་བ་
མེད་ཅེས་གསུངས་པ་ཡིན་ལ། འགལ་བ་མེད་ཚུལ་ནི། དྲུག་པའི་འབྲུ་
མང་ཞེས་པ་ནི་དྲུག་སྒྲ་བསྡུས་པའི་བདག་སྒྲ་ཁོང་ནས་འདོན་དགོས་པའི་
ཚིག་སྡུད་ཀྱི་མིང་སྟེ། མུན་པ་བཅོམ་པ་ལམ་གྱི་ཆོས་ཡིན་པར་སྟོན་པས་
མུན་པ་བཅོམ་པ་ཅན་ཞེས་པའི་དོན་ཡིན་ལ། གསུམ་པའི་འབྲུ་མང་ནི་
རྣམ་དབྱེ་གསུམ་པ་བྱེད་ཚིག་བསྡུས་པའི་བྱེད་ཚིག་ཁོང་ནས་འདོན་དགོས་
པའི་ཚིག་སྡུད་ཅིག་གི་མིང་སྟེ། འདིས་མུན་པ་འཇོམས་པར་བྱེད་ཅེས་
འདོན་དགོས་པས། རྣམ་གྲོལ་ལམ་ལྟ་བུ་འདིའི་བཅོམ་པ་ཞེས་དྲུག་སྒྲ་
བྱས་ན་བཅོམ་པའི་དོན་བྲལ་བ་ལ་བྱེད་ཅིང་། བར་ཆད་མེད་ལམ་ལྟ་བུ་
འདིས་བཅོམ་ཞེས་རྣམ་དབྱེ་གསུམ་པ་བྱེད་པའི་སྒྲ་བྱས་ན་བཅོམ་པ་གནོད་
པའི་དོན་ལ་འཇུག་པས། དྲུག་པ་འབྲེལ་སྒྲ་དང་། གསུམ་པ་བྱེད་པ་
གང་བྱས་ཀྱང་འགལ་བ་མེད་དོ། །འོན་ཀྱང་དྲུག་པའི་ཚེ་བཅོམ་པ་བྲལ་
བ་ལ་གོ་ཞིང་གསུམ་པའི་ཚེ་བཅོམ་པ་མུན་པ་ལ་གནོད་བྱེད་པའི་གནོད་པ་
ལ་གོ་བ་ཡིན་ནོ། །
ཁ་ཅིག་ན་རེ། ཉན་རང་དགྲ་བཅོམ་པ་གཉིས་ཀྱིས་སྒྲིབ་པ་གཉིས་
པོ་དེ་སྤངས་སམ་མ་སྤངས། སྤངས་ན་སངས་རྒྱས་དང་སྤངས་པ་ཁྱད་
02



ཇོ་ནང་ཨེ་ཝཾ་ ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འཕྲོ། པོད་བཅུ་གཉིས་པ།
མེད་དུ་འགྱུར་ལ། མ་སྤངས་ན་དེ་གཉིས་སྡུག་བསྔལ་མཐར་བྱེད་མ་ཡིན་
པར་ཐལ་ལོ། །ཞེ་ན། མདོ་ལས། ང་ནི་ཆོས་གཅིག་མངོན་པར་མ་ཤེས་
ཤིང་། ཡོངས་སུ་མ་ཤེས་པར་སྡུག་བསྔལ་མཐར་བྱེད་པར་མི་སྨྲའོ། །ངས་
ནི་ཆོས་གཅིག་ཡོངས་སུ་མ་ཤེས་ཤིང་མ་སྤངས་པར་སྡུག་བསྔལ་མཐར་བྱེད་
པར་མི་སྨྲའོ། །ཞེས་གསུངས་པའི་ཕྱིར། རང་འགྲེལ་ལས། རང་སངས་
རྒྱུས་དང་ཉན་ཐོས་རྣམས་ཀྱང་ཉོན་མོངས་པ་ཅན་གྱི་རྨོངས་པ་དང་བྲལ་
བའི་ཕྱིར། ཀུན་ལ་མུན་པ་བཅོམ་པར་ནི་འདོད་མོད་ཀྱི་གཏན་ནས་ནི་
མ་ཡིན་ཏེ། འདི་ལྟར་དེ་དག་ལ་སངས་རྒྱས་ཀྱི་ཆོས་དང་ཡུལ་དང་དུས་
ཤིན་ཏུ་བསྐལ་བ་དང་། དོན་རབ་ཏུ་དབྱེ་བ་མཐའ་ཡས་པ་རྣམས་ལ་ཉོན་
མོངས་ཅན་མ་ཡིན་པའི་མི་ཤེས་པ་ཡོད་པ་ཉིད་དོ། །ཞེས་གསུངས་པའི་ཕྱིར།
འདིའི་དོན་ལ། སློབ་དཔོན་གང་སྤེལ་ན་རེ། དེ་གཉིས་སྡུག་བསྔལ་མཐར་
བྱེད་མ་ཡིན་པའི་སྐྱོན་མེད་དེ། དེ་གཉིས་ཀས་ཉོན་མོངས་ཅན་གྱི་མི་ཤེས་
པ་མ་ལུས་པར་སྤངས་པའི་ཕྱིར། སངས་རྒྱུས་དང་ཁྱད་མེད་དུ་མི་འགྱུར་ཏེ།
ཉོན་མོངས་ཅན་མ་ཡིན་པའི་མུན་པ་མ་སྤངས་པའི་ཕྱིར། ཞེས་གསུངས།
སློབ་དཔོན་རྒྱལ་བོའི་སྲས་ན་རེ། དེ་སྡུག་བསྔལ་མཐར་བྱེད་མ་ཡིན་པའི་
སྐྱོན་མེད་དེ། དེ་གཉིས་ཀྱིས་ཉོན་མོངས་ཅན་གྱི་མུན་པ་ཐོབ་པ་ཆད་པའི་
ཚུལ་གྱིས་སྤངས། ཉོན་མོངས་ཅན་མ་ཡིན་པའི་མུན་པ་འདུན་པ་ལ་འདོད་
ཆོགས་དང་བྲལ་བའི་ཚུལ་གྱིས་སྤངས་པའི་ཕྱིར། དེ་གཉིས་སངས་རྒྱས་
དང་ཁྱད་མེད་དུ་ཐལ་བའི་སྐྱོན་མེད་དེ། ཉན་རང་དགྲ་བཅོམ་པས་སྒྲིབ་
པ་གཉིས་པོ་དེ་སྤངས་ཀྱང་ཡང་མངོན་འགྱུར་དུ་རྒྱུད་ལ་འབྱུང་བ་སྲིད། སངས་
103



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྒྱས་རྣམས་ཀྱིས་དེ་གཉིས་རང་རྒྱུད་ལ་སླར་མི་སྐྱེ་བའི་ཆོས་ཅན་དུ་བྱས་ནས་
སྤངས་པའི་ཕྱིར། ཞེས་གསུངས། ཉན་རང་དགྲ་བཅོམ་པས་ཉོན་མོངས་
ཅན་དང་ཉོན་མོངས་ཅན་མ་ཡིན་པའི་མུན་པ་གཉིས་ཀ་སྤངས་པ་ཙམ་ལ་
སངས་རྒྱུས་དང་འདྲ་ཡང་སྤུངས་ཚུལ་མི་འདྲ་སྟེ། ཉན་རང་དགྲ་བཅོམ་
པས་ཉོན་མོངས་ཅན་གྱི་མུན་པ་གཉེན་པོ་བར་ཆད་མེད་ལམ་གྱིས་རང་གི་
ངོ་བོ་ཟད་པར་བྱས་པའི་སྒོ་ནས་སྤངས། ཉོན་མོངས་ཅན་མ་ཡིན་པའི་མུན་
པ་རང་གི་ངོ་བོ་མ་ཟད་པར་རྒྱུད་ལ་ཀུན་ཏུ་འབྱུང་ཡང་དེ་ལ་དམིགས་པའི་
འདོད་ཆགས་དང་བྲལ་བའི་ཚུལ་གྱིས་སྤངས་པས་དེ་གཉིས་ཀ་སྤྱིར་སྤངས་
པ་ཡིན་ནོ་ཞེས་ལུགས་འདིར་འཇོག་དགོས་པ་གང་ཞིག ཉན་རང་དགྲ་
བཅོམ་པས་ཉོན་མོངས་ཅན་གྱི་མུན་པ་སོ་སོར་བརྟགས་འགོག་གིས་སྤངས་
ཀྱང་ཉོན་མོངས་ཅན་མ་ཡིན་པའི་མུན་པ་ནི་འཇིག་རྟེན་ན་ཁྱིམ་དང་བུད་
མེད་སོགས་ལ་འདོད་པའི་འདུན་པ་སྤངས་པ་ལ་ཁྱིམ་དང་བུད་མེད་སྤངས་
ཞེས་བརྗོད་པ་དང་མཐུན་པར་ཉོན་མོངས་ཅན་མ་ཡིན་པའི་མུན་པ་ལ་ལྟ་
བ་དང་སྲེད་པས་བདག་གིར་བྱེད་དེ་འདུན་པ་སྤུངས་པ་ལ་སྤྱངས་ཞེས་བརྗོད་
པ་ཙམ་ཡིན་ལ། སངས་རྒྱས་ཀྱིས་ཉོན་མོངས་ཅན་མ་ཡིན་པའི་མུན་པ་
ཡང་སོ་སོར་བརྟགས་འགོག་གིས་སླར་སྐྱེ་མི་རུང་གི་ཆོས་ཅན་དུ་སྤངས་པ་
ཡིན་པའི་ཕྱིར། ཉན་རང་དགྲ་བཅོམ་པས་ནི་ཉོན་སྒྲིབ་ཡང་བརྟགས་
འགོག་ཐོབ་པའི་སྒོ་ནས་སྤངས་པ་ཡིན་ཀྱང་སླར་མི་སྐྱེ་བའི་ཆོས་ཅན་དུ་སྤངས་
པ་མ་ཡིན་ཏེ། འདིར་དགྲ་བཅོམ་པ་སྤངས་པ་ཉམས་པ་འདོད་པ་ཡིན་
པའི་ཕྱིར། དེས་ན་ཉན་རང་དགྲ་བཅོམ་པས་མུན་པ་གཉིས་ཀ་སྤངས་
104



ཇོ་ནང་ཨེ་ཝཾ་ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འཕྲོ།
པོད་བཅུ་གཉིས་པ།
པ་དང་བཅོམ་པ་ཡིན་ཀྱང་གཏན་སྤངས་སམ་རྣམ་པ་ཐམས་ཅད་དུ་སྤངས་
པ་དང་བཅོམ་པ་མ་ཡིན་ཏེ། མུན་པ་གཉིས་ཀ་གཏན་སྤངས་པ་ལ་ནི་ཐེག་
པ་ཆེན་པོའི་ལམ་བདེན་ཟག་པ་མེད་པའི་ཡེ་ཤེས་ཀྱིས་མུན་པ་གཉིས་ཀ་སླར་
སྐྱེ་མི་རུང་གི་ཆོས་ཅན་དུ་བྱས་པའི་སྒོ་ནས་སྤངས་པ་ཞིག་དགོས་པའི་ཕྱིར་
ཏེ། རྒྱལ་སྲས་མ་ལས། དེ་ནི་དེ་ལྟར་ཡིན་པ་བདེན་ཏེ་དེ་དག་གིས་ཉོན་
མོངས་ཅན་བཞིན་དུ་ཞེས་སོགས་གསུངས་པའི་ཕྱིར། མཛོད་ཊཱིཀ་ཐར་
ལམ་གསལ་བྱེད་ལས། མི་ཤེས་པའི་རྒྱུ་བཞི་བོ་དེ་མི་ཤེས་པའི་མུན་པ་ཡིན་
པར་བཤད། མི་ཤེས་པའི་རྒྱུ་ནི། སངས་རྒྱས་ཀྱི་ཆོས་ཟབ་ཅིང་ཕྲ་བ་དང༌།
ཤེས་བྱ་རིང་བ་ཁམས་དང་འགྲོ་བ་དང་སྐྱེ་གནས་དང་སྐྱེ་བ་སོགས་རྣམ་གྲངས་
ཤིན་ཏུ་མང་བ་རྟོགས་དཀའ་བ་དང་། ཡུལ་ཤིན་ཏུ་ཐག་རིང་བ་། འཇིག་
རྟེན་གྱི་ཁམས་འབུམ་གྱིས་བར་ཆོད་པ་ལྟ་བུའི་ཡུལ་དང་དུས་ཐག་རིང་བ།
བསྐལ་བ་ཆགས་འཇིག་བརྒྱ་སྟོང་གིས་བར་ཆོད་པའི་འདས་པ་དང་མ་འོངས་
པ་དང་། རྣམ་པའི་རིང་བ་ནི། ཤེས་བྱའི་དབྱེ་བ་མཐའ་ཡས་པ་རྟོགས་
དཀའ་བའོ། །གང་སྤེལ་ལས། རྒྱུ་རྣམ་པ་བཞིར་འགྱུར་ཏེ། ཤེས་བྱ་
རིང་བ་ཉིད་དང་། ཡུལ་རིང་བ་ཉིད་དང་། དུས་རིང་བ་ཉིད་དང་། རབ་
ཏུ་དབྱེ་བ་རིང་བ་ཉིད་དོ། །ཞེས་རྒྱུ་བཞིའི་གྲངས་སུ་སངས་རྒྱས་ཀྱི་ཆོས་ཟབ་
ཅིང་ཕྲ་བ་མ་བགྲངས་ལ། རང་འགྲེལ་ལས། དེ་དག་ལ་སངས་རྒྱས་
ཀྱི་ཆོས་དང་། ཡུལ་དང་དུས་ཤིན་ཏུ་བསྐལ་བ་དང༌། ཞེས་སངས་རྒྱུས་
ཀྱི་ཆོས་ཟབ་ཅིང་ཕྲ་བ་བགྲངས་པའི་སྟབས་ཀྱིས་འདིར་ཡང་བགྲངས་མོད། །
གྲངས་དངོས་ནི་ཤེས་བྱ་ཡུལ་དུས་རབ་དབྱེའི་བསྐལ་བ་བཞི་འདྲེན་ཚེ། སངས་
]05



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྒྱས་ཀྱི་ཆོས་ཟབ་ཅིང་ཕྲ་བ་ནི། ཤེས་བྱ་རིང་བའི་ཁོངས་སུ་བསྡུའོ། །མི་
ཤེས་པའི་རྒྱུ་བཞི་སྟེ། མི་ཤེས་པའི་རྒྱུ་མཚན་བཞི་བོ་ནི། མི་ཤེས་པའི་
མུན་པ་མིན་ཏེ། དེ་བཞི་སྤང་བྱ་ཙམ་ཡང་མ་ཡིན་པའི་ཕྱིར། དེ་བཞིའི་
མཐུ་ལ་བརྟེན་ནས་ཡུལ་བཞི་བློ་ལས་འདས་པ་སྟེ་མི་ཤེས་པ་བཞི་ནི། རྒྱུ་
བཞིའི་རྐྱེན་གྱིས་མི་ཤེས་པ་བཞིའོ། །དེས་ན་མི་ཤེས་པའི་རྒྱུ་བཞི་ནི། མི་
ཤེས་པའི་མུན་པ་མ་ཡིན་པས་མཛོད་ཊཱིཀ་སོགས་ཀྱིས་རྒྱུ་བཞི་མི་ཤེས་པའི་
མུན་པར་བཤད་པ་མི་འཐད་ལ། འདིས་རྒྱུ་བཞི་ཉོན་མོངས་ཅན་མ་ཡིན་
པའི་སྒྲིབ་པར་འདོད་པ་ཡང་མི་འཐད་པར་ཤེས་སོ། །དེ་ལྟར་དུ་སྡོམ་ལས།
མཛོད་ཊཱིཀ་རྒྱུ་བཞི་མི་ཤེས་མུན་པར་བཤད། །སངས་རྒྱས་ཆོས་ཟབ་ཤེས་བྱ་
རིང་བ་དང་། །ཡུལ་དང་དུས་དང་རྣམ་པའི་རབ་དབྱེ་རིང་། །རྒྱུ་མཚན་བཞི་བོ་
སྤང་བྱ་ཙམ་མིན་ལ། །དེས་མཐུས་བློ་འདས་ཆ་བཞི་རྒྱུ་བཞིའོ། །ཞེས་སོ། །
གཞན་ཡང་། གང་ཞིག་ཀུན་ལ་མུན་པ་གཏན་བཅོམ་པ། །ཞེས་བཅོམ་
རྒྱུའི་མུན་པ་ལ་དགེ་སོགས་གསུམ་ཡོད་མེད་དཔྱད་དགོས་ཏེ། དགེ་བ་
ཟག་བཅས་ཀྱི་བྱེ་བྲག་འགའ་ཞིག་ཀྱང་ཡོད་པ་མཆིམ་གྱི་མཆན་ལས། ཉོན་
མོངས་ཅན་ནི་མུན་པ་དང་བོ་ཉིད་ཡིན་པས་ཉོན་མོངས་ཅན་མ་ཡིན་པ་དགེ་
བ་ཟག་བཅས་དང་མ་སྒྲིབ་ལུང་མ་བསྟན་གྱི་བྱེ་བྲག་འོག་ནས་འབྱུང་བའི་
མི་ཤེས་པའི་རྒྱུ་བཞི་བོ་ལྟ་བུ་ཡིན་ཏེ། ཞེས་གསུངས་པའི་ཕྱིར། དེ་ཡང་
དཔེར་ན། བྱིང་བ་ཕྲ་མོའི་ངོ་བོར་གྱུར་པའི་དགེ་བ་ཟག་བཅས་སོགས་
སྙོམས་འཇུག་གི་སྒྲིབ་པའི་ངོ་བོར་གྱུར་པའི་དགེ་བ་ཟག་བཅས་རྣམས་དེར་
འཇོག་ཆོག་པའི་ཕྱིར།
106



ཇོ་ནང་ཨེ་ཝཾ་ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འཕྲོ། པོད་བཅུ་གཉིས་པ།
དེ་ལ་ཁོ་ན་རེ། ཉོན་མོངས་ཅན་མ་ཡིན་པའི་མུན་པར་གྱུར་པའི་དགེ་
བ་ཟག་བཅས་ཆོས་ཅན། སྒྲིབ་པ་ཡིན་པར་ཐལ། ཤེས་སྒྲིབ་ཡིན་པའི་
ཕྱིར་ཟེར་ན་དོན་ལ་མི་འགལ་ཡང་ཚིག་ཏུ་མི་མཛེས་པས་མ་ཁྱབ་ཅེས་བརྗོད་
རྒྱུ་ཡིན་ནོ། །ལུགས་འདིར་ཤེས་སྒྲིབ་ཁས་ལེན་ནམ་ཞེ་ན། ཤེས་སྒྲིབ་ཀྱི་
དོད་དུ་ཉོན་མོངས་ཅན་མ་ཡིན་པའི་མུན་པ་ཁས་ལེན་པས་ཤེས་སྒྲིབ་ཁས་
ལེན་ཞེས་ཟེར་བ་ལས། ཤེས་སྒྲིབ་དངོས་སུ་ཁས་མི་ལེན་ཞིང་། གྲུབ་
མཐའ་གོང་མས་དཔྱད་ན། ཉོན་མོངས་ཅན་མ་ཡིན་པའི་མུན་པ་ཤེས་
སྒྲིབ་ལས་མ་འདས་པའི་རྒྱུ་མཚན་གྱིས་ཤེས་སྒྲིབ་ཁས་ལེན་ཞེས་ཟེར་དགོས་
སམ་སྙམ།
སྐབས་འདིའི་མུན་པ་ཡོད་དེ། བདེན་བཞི་སོགས་ཐར་བ་ཐོབ་པ་
ལ་ངེས་པར་ཤེས་དགོས་པའི་ཤེས་བྱའི་དོན་མི་ཤེས་པའི་རྨོངས་པ་དེ་ཉོན་
མོངས་ཅན་གྱི་མུན་པ་དང་། ཉོན་མོངས་ཙམ་སྤྱོངས་པ་ལ་ངེས་པར་ཤེས་
མི་དགོས་ཤིང་ཐམས་ཅད་མཁྱེན་པ་ཐོབ་པ་ལ་ངེས་པར་ཤེས་དགོས་པའི་
སངས་རྒྱས་ཀྱི་ཆོས་དང་། ཡུལ་དང་། དུས་ཤིན་ཏུ་བསྐལ་བ་དང་། དོན་
རབ་ཏུ་དབྱེ་བ་མཐའ་ཡས་པ་སོགས་མི་ཤེས་པའི་སེམས་བྱུང་རྨོངས་པ་དེ་
ཉོན་མོངས་ཅན་མ་ཡིན་པའི་མུན་པ་ཡིན་པའི་ཕྱིར་ཏེ། སྐབས་འདིའི་
མུན་པ་ནི་ཐར་བ་དང་ཐམས་ཅད་མཁྱེན་པ་ལ་སྒྲིབ་བྱེད་དམ་གེགས་བྱེད་
སྤྱིའི་དབང་དུ་བྱས་ན་རྨོངས་པ་དང་འདོད་ཆགས་སོགས་ཉོན་སྒྲིབ་དང་།
མི་ཤེས་པའི་གནས་བཞི་ལ་རྨོངས་པའི་བློ་མཚུངས་ལྡན་དང་བཅས་པ་སོགས་
ཉོན་མོངས་པ་ཅན་མ་ཡིན་པའི་སྒྲིབ་པ་སྤྱི་ལ་བྱེད་པ་དང་། རིག་པ་ཡང་
1 07



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དག་པའི་ཡེ་ཤེས་ཀྱི་འགལ་ཟླ་མ་རིག་པའི་མིང་གི་རྣམ་གྲངས་སུ་གོ་བར་བྱས་
ན་བདེན་བཞི་དང་སངས་རྒྱས་ཀྱི་ཟག་མེད་ཀྱི་ཕུང་བོ་སོགས་ལ་རང་སྟོབས་
ཀྱིས་རྨོངས་པའི་ཆ་ནས་བཞག་པའི་སེམས་བྱུང་མ་རིག་པ་ཁོ་ན་ལ་བྱེད་དགོས་
པ་ཡིན་པའི་ཕྱིར་ཏེ། མཆིམ་ཊཱིཀ་ལས། མུན་པ་ནི་ཡང་དག་པའི་དོན་
མཐོང་བ་ལ་གེགས་སུ་གྱུར་པའི་ཕྱིར་ཉོན་མོངས་པ་དང་ཤེས་བྱའི་སྒྲིབ་པ་
སྟེ། མུན་པ་དང་འདྲ་བའི་ཕྱིར་ཏེ། དེ་ལ་དང་བོ་ནི་འདོད་ཆགས་ལ་
སོགས་པའི་བདག་ཉིད་ཡིན་ལ། ཞེས་ཉོན་སྒྲིབ་སྤྱི་ལ་མཛད་པ་དང་། མཆིམ་
མཆན་ལས། རྣམ་གྲངས་ནི་མི་ཤེས་པ་དང་། མ་རིག་པ་དང༌། རྨོངས་
པ་ལ་སོགས་པའོ། །སྤངས་བྱ་གཞན་ཡང་ཡོད་ཀྱང་འདིར་མུན་པ་ཁོ་ན་
སྨོས་པ་ནི། སྤངས་བྱའི་གཙོ་བོ་ཡིན་པའི་ཕྱིར་དང་། ཞེས་དང་། རང་
འགྲེལ་ལས་ཀྱང་། མི་ཤེས་པ་ནི་ཡང་དག་པའི་དོན་མཐོང་བ་ལ་གེགས་སུ་
གྱུར་པའི་མུན་པ་སྟེ། ཞེས་མ་རིག་པའི་རྣམ་གྲངས་སུ་ཡང་གསུངས་པའི་
ཕྱིར། དེས་ན་འདིར་བསྟན་གཙོ་བོའི་མུན་པ་ནི་མ་རིག་པ་ཉིད་དང་།
འདིར་བསྟན་པའི་མུན་པ་ནི་འདོད་ཆགས་ལ་སོགས་པ་ཡང་ཡིན་ནོ། །ཞེས་
བཟུང་ངོ་། ཆོས་མངོན་ལེགས་བཤད་རྒྱ་མཚོ་ལས་ཀྱང་། མུན་པ་ནི་
ཉོན་མོངས་ཅན་དང་ཉོན་མོངས་ཅན་མ་ཡིན་པ་སྟེ། དེ་དག་ནི་འཇིག་རྟེན་
ལ་གྲགས་པའི་མུན་པས་གཟུགས་མི་མཐོང་བར་བྱེད་པ་ལྟར་འདིས་ཀྱང་ཡང་
དག་པའི་དོན་ཇི་ལྟ་བ་བཞིན་མཐོང་བ་ལ་གེགས་སུ་གྱུར་པས་མུན་པའོ། །
དེའི་ཕྱིར་འགྲེལ་བ་ལས། མི་ཤེས་པ་ནི་ཡང་དག་པའི་དོན་མཐོང་བ་ལ་
གེགས་སུ་གྱུར་པའི་ཕྱིར་མུན་པ་སྟེ་ཞེས་སོ། །དེ་དག་ཀྱང་དང་བོ་ནི་བདག་
1f4



ཇོ་ནང་ཨེ་ཝཾ་ཤེས་རིག་དཔེ་ཚོགས་ མངོན་པའི་དྲིས་ལན་རྩོམ་འཕྲོ། ། པོད་བཅུ་གཉིས་པ།
ཏུ་འཛིན་པའི་རྩ་བ་ཅན་ཕྲ་རྒྱས་འཁོར་དང་བཅས་པ་ཡིན་ལ། གཉིས་
པ་ནི་ཐེག་ཆེན་པ་གཟུང་འཛིན་གཉིས་སྣང་གི་རྟོག་པ་ལ་འདོད་ཀྱང་། ཉན་
ཐོས་སྡེ་བ་དག་ནི་མ་ཡིན་ཏེ་སངས་རྒྱས་ལའང་ཡོད་པར་འདོད་པའི་ཕྱིར་
རོ། །ཞེས་སོ། །ཡང་སྒྲིབ་པ་གཉིས་པོ་གང་རུང་ཡིན་ན། མུན་པ་དང་
འདྲ་ཆོས་སུ་གྲུབ་པས་ཁྱབ་ཀྱང་། སྤང་བྱ་ཡིན་ན་དེ་འདྲ་ཡིན་པའི་མ་ཁྱབ་
སྟེ། དབང་ཤེས་དང་དབང་བོ་གཟུགས་ཅན་པ་གང་རུང་ཡིན་ན་སྒོམ་
སྤུང་ཡིན་པས་ཁྱབ་པའི་ཕྱིར་ཏེ། རྩ་བར། བཅུ་ནི་སྒོམ་པས་སྤང་བྱ་
ཡིན། །ལྔ་ཡང་། ཞེས་གསུངས་པའི་ཕྱིར། །
ཡང་ཁ་ཅིག སྐབས་འདིའི་དངོས་བསྟན་གྱི་དྲངས་འོས་ཀྱི་འགྲོ་བ་
ལ་ལམ་མ་ཞུགས་ཀྱི་སྐལ་ལྡན་ཡང་ཡོད་པར་ཐལ། སངས་རྒྱས་ཀྱི་ཆོས་
འཁོར་བསྐོར་ཡུལ་གྱི་གདུལ་བྱ་ལ་ལམ་མ་ཞུགས་པ་ཡོད་པའི་ཕྱིར་ན་མ་ཁྱབ།
རྟགས་གྲུབ་སྟེ། སྡེ་སྣོད་གསུམ་གང་རུང་གི་ཆེད་དུ་བྱ་བའི་གདུལ་བྱ་ལ་
ལམ་མ་ཞུགས་པ་དཔག་མེད་ཡོད་པའི་ཕྱིར། རྩ་བར་འདོད་མི་ནུས་ཏེ། དེ་
ལ་ཐར་བ་ཆ་མཐུན་གྱི་དགེ་རྩ་སྨིན་པ་གཅིག་དགོས་པའི་ཕྱིར་ཏེ། རང་
འགྲེལ་ལས། སྐལ་བ་ཇི་ལྟ་བ་བཞིན་དུ་དྲངས་སོ། །ཞེས་གསུངས་པའི་
ཕྱིར། ཁྱབ་སྟེ། དེའི་སྐལ་ལྡན་ལ་དེ་དགོས་པའི་ཕྱིར་ཏེ། གང་སྤེལ་
ལས། ཡང་སྐལ་བ་དང་ལྡན་པ་གང་ཞིག་རྩེ་ན་ཐར་བའི་ཆ་དང་མཐུན་
པའི་དགེ་བའི་རྩ་བ་ཡོངས་སུ་སྨིན་པའོ། །ཞེས་གསུངས་པའི་ཕྱིར། ཡང་
ཁོ་ན་རེ། སངས་རྒྱས་ཀྱི་རྫུ་འཕྲུལ་གྱིས་སེམས་ཅན་དྲངས་པ་མེད་པར་
ཐལ། རང་འགྲེལ་ལས། རྫུ་འཕྲུལ་དང་དམ་པ་སྦྱིན་པའི་མཐུས་ནི་མ་
109



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཡིན་ནོ། །ཞེས་གསུངས་པའི་ཕྱིར་ན་མ་ཁྱབ་སྟེ། འཁོར་བ་དང་ཉོན་མོངས་
ལས་གྲོལ་བ་ལ་རང་གིས་ལམ་མ་བསྒོམ་པར་སངས་རྒྱས་ཀྱི་རྫུ་འཕྲུལ་ལ་དད་
པ་ཙམ་གྱིས་མི་གྲོལ་ཅེས་པའི་དོན་ཡིན་པའི་ཕྱིར་ཏེ། རྒྱལ་སྲས་མ་ལས།
སངས་རྒྱས་རྣམས་ཀྱང་རེས་འགའ་གདུལ་བྱ་རྣམས་ལ་རྫུ་འཕྲུལ། ཞེས་པ་
ནས། འོན་ཀྱང་དེ་དག་དད་པར་བྱ་བ་ཙམ་དུ་ཟད་ཀྱི། འཁོར་བ་ལས་
གྲོལ་བ་ནི་རྗེས་སུ་བསྟན་པའི་ཆོ་འཕྲུལ་གྱི་སྒོ་ནས་འདོད་ཆགས་ལ་སོགས་
པའི་གཉེན་པོ་སྒོམ་པའི་རིམ་གྱིས་ཡིན་ནོ། །ཞེས་གསུངས་པའི་ཕྱིར། རྩ་
བར་འདོད་ན། སངས་རྒྱས་ཀྱིས་རྫུ་འཕྲུལ་བསྟན་ནས་ངན་འགྲོ་ལས་བདེ་
འགྲོར་དྲངས་པ་མེད་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་
དག་དད་པས་རིམ་པས་ཐར་བའི་བར་དུ་ཐོབ་པར་འགྱུར་བའི་ཕྱིར་ཏེ། དཔེར་
ན་སེར་སྐྱ་མགོ་བརྙན་མི་འདྲ་བའི་ཆུ་སྲིན་དུ་སྐྱེས་པའི་རྣམ་ཐར་བཞིན་ནོ། །
ཁོ་ན་རེ། རང་འགྲེལ་ལས། བཅོམ་ལྡན་འདས་ཐུགས་བརྩེ་བ་དང་
ལྡན་པས་དམ་པའི་ཆོས་སྟོན་པའི་ཕྱག་བརྐྱངས་པ་དག་གིས་སྐལ་བ་ཇི་ལྟ་བ་
བཞིན་དུ་དྲངས་སོ། །ཞེས་འགྲོ་བ་རྣམས་སྐལ་བ་ཇི་ལྟ་བ་བཞིན་དུ་འཁོར་
བ་ལས་དྲངས་པར་མཛད་ན་བདག་ཅག་རྣམས་ད་དུང་འཁོར་བར་གནས་
པ་ཅི་ཡིན་ཞེ་ན། སྐལ་བ་དང་ལྡན་པ་རྣམས་དྲངས་པར་མཛད་ཀྱི། སྐལ་
བ་དང་མི་ལྡན་པ་རྣམས་མ་དྲངས་པའི་ཕྱིར། དཔེར་ན། ཉི་མས་པདྨོ་
སྨིན་པ་རྣམས་ཁ་འབྱེད་ཀྱི། མ་སྨིན་པ་རྣམས་ཁ་མི་འབྱེད་པ་བཞིན་ནོ། །
མདོ་ལས། ཇི་ལྟར་ཉི་མ་ཤར་བ་ན། །ཡོངས་སྨིན་པདྨ་ཁ་འབྱེད་ལྟར། །དེ་
བཞིན་དེ་བཞིན་གཤེགས་བྱུང་ཡང་། །བསམ་པ་ཡོངས་སྨིན་ཁོ་ན་སྦྱོང་། །ཞེས་
130



ཇོ་ནང་ཨེ་ཝཾ་ ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འཕྲོ། པོད་བཅུ་གཉིས་པ། །
དང་། པོ་ཏོ་བ་ཆེན་པོས་ཀྱང་། ནང་གི་ཉེར་ལེན་མེད་པ་ལ། །ཕྱི་ཡི་རྐྱེན་
གྱིས་ཕན་མི་ཐོགས། །ཞེས་གསུངས་པའི་ཕྱིར། འོ་ན། ཐབས་གང་ལ་བརྟེན་
ནས་དྲངས་ཤེ་ན། ཐུགས་བརྩེ་བས་བླང་དོར་གྱི་གནས་ཕྱིན་ཅི་མ་ལོག་
པར་བསྟན་པའི་སྒོ་ནས་དྲངས་ཀྱི། རྫུ་འཕྲུལ་དང་གདམས་པ་བྱིན་པ་དང་
རྐང་མགྱོགས་ལ་སོགས་པའི་མཐུས་འགྲོ་བ་རྣམས་དྲངས་སོ་ཞེས་མུ་སྟེགས་
ཅན་འདོད་པ་ལྟ་བུ་ནི་མ་ཡིན་ཏེ། ཆེད་དུ་བརྗོད་པའི་ཚོམས་ལས། སྲིད་
པའི་ཟུག་རྔུ་གཅོད་མཛད་པའི། །ལམ་ནི་ཁྱོད་ལ་ངས་བསྟན་བྱ། །ཁྱོད་ཉིད་
ཀྱིས་ནི་བསྒྲུབ་བྱ་སྟེ། །དེ་བཞིན་གཤེགས་པས་སྟོན་མཛད་ཡིན། །ཞེས་གསུངས་
པའི་ཕྱིར།
གཉིས་པ་ཆོས་མངོན་པའི་དོན་བཤད་པ་ལ། ཆོས་མངོན་ཤེས་རབ་
དྲི་མེད་རྗེས་འབྲང་བཅས། །ཞེས་སོགས་ཀྱི་སྐབས་སུ་ཆོས་མངོན་པ་ཆོས་ཅན།
ཁྱོད་ལ་སྒྲས་བརྗོད་རིགས་སམ། དངོས་བཏགས་མ་ཕྱེ་བར་དབྱེ་ན་གཉིས་
ཡོད་དེ། དོན་དམ་པའི་ཆོས་མངོན་པ་དང་། བརྡར་བཏགས་པའི་ཆོས་
མངོན་པ་གཉིས་ཡོད་པའི་ཕྱིར། །
དང་བོ་ཡོད་དེ། མཐོང་སྒོམ་མི་སློབ་ལམ་གསུམ་གྱི་ཚོགས་པ་ན་ཡོད་
པའི་ཟག་མེད་ཀྱི་ཤེས་རབ་རྗེས་འབྲང་སྟེ་འཁོར་ཕུང་བོ་ལྔའམ་བཞི་དང་
བཅས་པ་གང་རུང་རྣམས་ཡིན་པའི་ཕྱིར། མཐོང་སྒོམ་མི་སློབ་ལམ་གསུམ་
པོ་དེ་བསམ་གཏན་ས་དྲུག་པོ་གང་རུང་ལ་བརྟེན་ན་ཕུང་བོ་ལྔ་བ་སྟེ། དེ་
དག་གི་ཚོགས་པ་ན་ཡོད་པའི་ཟག་མེད་ཀྱི་སྡོམ་པ་ནི་གཟུགས་ཡིན་པའི་ཕྱིར།
སྒོམ་ལམ་དང་མི་སློབ་ལམ་གཉིས་གཟུགས་མེད་དང་བོ་གསུམ་པོ་གང་རུང་
111



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གི་དངོས་གཞི་ལ་བརྟེན་ན་ནི་ཕུང་བོ་བཞི་བ་ཅན་ཏེ། དེ་དག་གི་སས་བསྡུས་
ཀྱི་གཟུགས་མེད་པའི་ཕྱིར། མཐོང་ལམ་གཟུགས་མེད་ཀྱི་དངོས་གཞི་ལ་
བརྟེན་པ་ནི་མེད་དེ། མཐོང་ལམ་པ་ཡིན་ན་འདོད་པའི་རྟེན་ཅན་ཡིན་
པས་ཁྱབ་ལ། དེས་བསམ་གཏན་གྱི་དངོས་གཞི་མ་ཐོབ་ན་གཟུགས་མེད་
ཀྱི་དངོས་གཞི་ཡང་མི་ཐོབ་ལ། བསམ་གཏན་གྱི་དངོས་གཞི་ཐོབ་ན་ནི།
ལམ་སླ་བ་བསམ་གཏན་གྱི་སེམས་ལ་བརྟེན་ནས་སྒོམ་གྱི། ལམ་དཀའ་
བ་ས་གཞན་ལ་མི་བརྟེན་པའི་ཕྱིར་ཏེ། བསམ་གཏན་དག་གི་ལམ་རྣམས་
སླ། །ས་གཞན་དག་གི་དཀའ་བ་ཡིན། །ཞེས་གསུངས་པའི་ཕྱིར། དེས་ན་
མཐོང་ལམ་གྱི་ངོ་བོར་གྱུར་པའི་ཟག་མེད་ཀྱི་ཤེས་རབ་ནི་འཁོར་དང་བཅས་
ན་ཕུང་བོ་ལྔ་བ་ཅན་ཁོ་ན་ཡིན་ནོ། །
གཉིས་པ་བརྡར་བཏགས་པའི་ཆོས་མངོན་པ་ནི། དོན་དམ་པའི་
ཆོས་མངོན་པ་ཐོབ་བྱེད་ཀྱི་རྒྱུར་གྱུར་པའི་སྐྱེས་ཐོབ་དང་། ཐོས་བསམ་
སྒོམ་གསུམ་གྱི་ཤེས་རབ་རྗེས་འབྲང་དང་བཅས་པ་དང་། དེ་དག་བརྗོད་
བྱར་བྱས་པའི་བསྟན་བཅོས་ལ་སོགས་པ་ཡིན་ནོ། །དེས་ན་དོན་དམ་པའི་
ཆོས་མངོན་པ་དང་བརྡར་བཏགས་པའི་ཆོས་མངོན་པ་གཉིས་ཀྱི་མཚན་ཉིད་
ནི་རིམ་བཞིན་འདི་ལྟར། འདུས་བྱས་དང་ཟག་མེད་ཀྱི་གཞི་མཐུན་པ།
དོན་དམ་པའི་ཆོས་མངོན་པའི་མཚན་ཉིད། ཡང་ན། ཟག་མེད་ཀྱི་ཤེས་
རབ་གཙོ་བོར་གྱུར་པའི་ཟག་མེད་ཀྱི་ཕུང་བོ་དེ་དོན་དམ་པའི་ཆོས་མངོན་
པའི་མཚན་ཉིད། ངོ་བོའི་སྒོ་ནས་དབྱེ་ན་ཟག་མེད་ཀྱི་ཕུང་བོ་ལྔ། སྤང་
བྱ་སྤོང་ཚུལ་གྱི་སྒོ་ནས་བར་ཆད་མེད་ལམ་དང་རྣམ་གྲོལ་ལམ་གཉིས་དང་།
112



ཇོ་ནང་ཨེ་ཝཾ་ཤེས་རིག་དཔེ་ཚོགས། ། མངོན་པའི་དྲིས་ལན་རྩོམ་འཕྲོ། པོད་བཅུ་གཉིས་པ་
མཐོང་སྒོམ་མི་སློབ་ལམ་གསུམ་ཡོད། ལམ་གསུམ་ཡང་རྗེས་འབྲང་བཅས་
ན་ཟག་མེད་ཀྱི་ཕུང་བོ་ལྔ་བ་ཅན་དང་། མ་བཅས་ན་ཤེས་པ་འཇོག གཞན་
ཡང་། བརྡར་བཏགས་པའི་ཆོས་མངོན་པ་ཆོས་ཅན། མཚན་ཉིད་ཡོད་
དེ། དོན་དམ་པའི་དེ་ཐོབ་བྱེད་ཀྱི་ལམ་དང་དེའི་ཚོགས་སྟོན་པའི་གཞུང་
ཅི་རིགས་ཀྱིས་བསྡུས་པའི་མངོན་པ་དེ་དེ་ཡིན་པའི་ཕྱིར། དེ་ཆོས་ཅན།
དབྱེ་ན་གཉིས་ཡོད་དེ། དེ་ཐོབ་བྱེད་ཀྱི་ལམ་མངོན་པ་དང་། དེའི་ཚོགས་
སྟོན་པའི་གཞུང་མངོན་པ་གཉིས་ཡོད་པའི་ཕྱིར། ལམ་མངོན་པ་ཆོས་
ཅན། མཚན་ཉིད་ཡོད་དེ། དོན་དམ་པའི་མངོན་པ་ཐོབ་བྱེད་ཀྱི་ཐོས་
བསམ་སྒོམ་གསུམ་གང་རུང་གིས་བསྡུས་པའི་ཟག་བཅས་ཀྱི་མངོན་པ་དེ་དེ་
ཡིན་པའི་ཕྱིར། གཞུང་མངོན་པ་ཆོས་ཅན། མཚན་ཉིད་ཡོད་དེ། དོན་
དམ་པའི་ཟིལ་གནོན་དང་ཡང་ཡང་གི་དོན་གྱི་ཚོགས་དང་བཅས་པའི་ཟག་
བཅས་ཀྱི་མངོན་པ་དེ་དེ་ཡིན་པའི་ཕྱིར།
འདི་ལ་དཔྱད་ཚུལ། དོན་དམ་པའི་ཆོས་མངོན་པ་ཐོབ་བྱེད་ཀྱི་ཐབས་
ཡིན་ན། བརྡར་བཏགས་པའི་ཆོས་མངོན་པ་ཡིན་པས་ཁྱབ་ཟེར་ན།
ཉན་ཐོས་མཐོང་ལམ་གྱི་ངོ་བོར་གྱུར་པའི་ཐོས་བསམ་སྒོམ་གསུམ་གྱི་ཤེས་
རབ་ཆོས་ཅན། ཞེས་མཁས་པ་རྣམས་ཀྱིས་གསུངས་ནའང་བྱེ་སྨྲའི་ལུགས་
ལ། མཐོང་ལམ་སྐད་ཅིག་མ་བཅོ་ལྔ་བོ་སྒོམ་བྱུང་ཡིན་པས། མཐོང་
ལམ་གྱི་ངོ་བོར་གྱུར་པའི་ཐོས་བསམ་སྒོམ་གསུམ་མེད་པའི་ཕྱིར་ཏེ། སྡོམ་
ལས། ཐོབ་བྱེད་ཚོགས་སྦྱོར་ལམ་མངོན་པ། །མཐོང་ལམ་གྱུར་པའི་ཐོས་
བསམ་སྒོམ། །གསུངས་པ་ཤིང་རྟའི་ཡི་གེ་ནོར། །ཞེས་གསུངས་པས་དཔྱད།
j13



ཀུན་དགའ་དཔལ་ལྡན་རྒྱུ་མཚོའི་གསུང་འབུམ་
དྲི་བ་གཉིས་པ། དེ་བས་དེ་ཕྱིར་འདི་ནི་སྟོན་པས་གསུངས་སོ་ལོ། །
ཞེས་པས་མ་རངས་པ་སྨོས་ཡུལ་གང་དང་། མངོན་པ་སྡེ་བདུན་བཀར་
འདོད་པ་ལ་རང་སྡེ་གྲུབ་མཐའ་སྨྲ་བ་བཞི་མི་མཐུན་ཚུལ་དང་དེ་བྱེ་སྨྲས་བཀར་
སྒྲུབ་བྱེད་འགོད་ཚུལ་ཇི་ལྟར་ཡིན།
དེའི་ལན། དེ་ལ་དང་བོ་སྤྱི་དོན་གྱི་ཚུལ་དུ་འགྲེལ་བ་མངོན་པའི་རྒྱུན་
ལས་བཤད་ཚུལ་ལས་དང་བོ་བ་ལ་ཕན་པའི་ཕྱིར་དུ་བསྡུ་བར་བྱ་སྟེ། དེ་
ལས། ཉོན་མོངས་པ་རྣམས་ནི་ཡེ་ཤེས་ཀྱིས་གཞོམ་པར་བྱ་བ་ཡིན་ནོ། །
ཞེས་གསུངས་པས་ ( གང་གི་ཕྱིར་) ཟག་བཅས་ཟག་མེད་ཀྱི་ཆོས་རྣམས་གཟུགས་
དང་ཚོར་བ་དང་མི་རྟག་སྡུག་བསྔལ་ལ་སོགས་པར་རབ་ཏུ་རྣམ་པར་འབྱེད་
པའི་ཤེས་རབ་མེད་པ་ནི་འཁོར་བའི་རྒྱུ་རྩ་བ་དང་ཉེ་བའི་ཉོན་མོངས་པ་
རྣམས་ཉེ་བར་ཞི་བར་བྱ་སྟེ་བྱེད་པའི་ཐབས་གཞན་མེད་ལ་དེ་དག་ཉེ་བར་
མ་ཞི་ན་ཉོན་མོངས་པ་རྣམས་ཀྱིས་ཀྱང་ལས་བསགས་ཏེ་དེ་གཉིས་ཀྱིས་འཇིག་
རྟེན་པ་རྣམས་སྲིད་པ་འཁོར་བའི་རྒྱ་མཚོ་ཆེན་པོ་འདིར་ཡང་དང་ཡང་དུ་
འཁྱམས་པར་གྱུར་ཏེ། དེ་ལྟར་ཆོས་རབ་ཏུ་རྣམ་འབྱེད་ཀྱི་ཤེས་རབ་མེད་
ན་འཁོར་བའི་རྒྱུ་མ་སྤངས་པས་འབྲས་བུ་འཁོར་བ་ལས་ཐར་བར་མི་འགྱུར་
བ་དེ་བས་ཏེ་དེའི་ཕྱིར་ཞེས་ལྡོག་པ་དངོས་སུ་བསྟན་ནས་ཆོས་མངོན་པ་བསྟན་
ན་གདུལ་བྱའི་རྒྱུད་ལ་དགོས་པ་ཆོས་རབ་ཏུ་རྣམ་འབྱེད་ཀྱི་ཤེས་རབ་སྐྱེ་ཞིང་།
དེ་ཉིད་ལམ་བཞིར་གོམས་པར་བྱས་པས་དགོས་པའི་དགོས་པ་འཁོར་བའི་
རྒྱུ་ཀུན་འབྱུང་ཉོན་མོངས་པ་དང་དེས་བསགས་པའི་ཟག་བཅས་ཀྱི་ལས་ཉེ་
བར་ཞི་བའི་ལྷག་བཅས་དང་འབྲས་བུ་སྡུག་བསྔལ་ཐམས་ཅད་ཀྱང་ཉེ་བར་



ཇོ་ན་ང་ཨེ་ཝཾ ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འཕྲོ། པོད་བཅུ་གཉིས་པ།
ཞི་བའི་ལྷག་མེད་ཀྱི་མྱང་འདས་འཐོབ་པར་འགྱུར་བ་ཡིན་ནོ་ཞེས་པའི་རྗེས་
འགྲོ་ཤུགས་ལ་བསྟན་པ་ཡིན་ནོ། །དྲངས་ཞེས་བྱ་བ་དང་། འཁྱམས་ཞེས་
བྱ་བ་ནི་དུས་གསུམ་སྒྲ་གཅིག་གིས་བསྟན་པ་ཡིན་ཏེ། བཟང་སྤྱོད་ལས།
དུས་གསུམ་གཤེགས་པ་མི་ཡི་སེངྒེ་ཀུན། །ཞེས་གསུངས་པ་བཞིན་ནོ། །
(དེས་ན་དགོས་པ་དང་བཅས་པར་གྲུབ་བོ༔ །དེར་མ་ཟད་ཆོས་མངོན་པ་སྡེ་བདུན་པོ་འདི་དག་ནི་
དང་བོ་ཡིད་ཆེས་པའི་གནས་སྟོན་པ་སངས་རྒྱས་བཅོམ་ལྡན་འདས་ཀྱིས་གསུངས་སོ། །)དེ་ཡང་བྱེ་
བྲག་ཏུ་སྨྲ་བ་རྣམས་ན་རེ། འཕགས་པ་ཤཱ་རིའི་བུ་ལ་སོགས་པ་དགྲ་བཅོམ་
པ་ཆེན་པོ་རྣམས་ཀྱིས་ཀྱང་སངས་རྒྱས་ལ་མ་བརྟེན་པར་ཐོག་མར་ཆོས་ཀྱི་
མཚན་ཉིད་བསྟན་པ་དང་རབ་ཏུ་དབྱེ་བར་མི་ནུས་པས་ཆོས་མངོན་པ་དེ་
ནི་སྟོན་པ་བཅོམ་ལྡན་འདས་ཉིད་ཀྱིས་གདུལ་བྱའི་བསམ་པ་དང་དྲི་བ་ལ་
ལྟོས་ནས་ལུང་དེ་དང་དེ་ལས་དང་བོ་སིལ་བུར་གསུངས་པ་རྣམས་བཙུན་
པ་ཀ་ཏྱའི་བུ་ལ་སོགས་པ་དགྲ་བཅོམ་པ་རྣམས་ཀྱིས་ཡེ་ཤེས་ལ་འཇུག་པ་ལ་
སོགས་པར་ནི་ཕྱིས་བསྡུས་པ་ཡིན་ཏེ། དཔེར་ན་བཙུན་པ་ཆོས་སྐྱོབ་ཀྱིས་
ཀྱེ་མ་འདུས་བྱས་རྣམས་མི་རྟག་ཅེས་བྱ་བ་ལ་སོགས་པ་ཆེད་དུ་བརྗོད་པའི་
སྡེ་སྟོན་པས་གདུལ་བྱའི་དབང་གིས་མདོ་དེ་དང་དེར་སིལ་བུར་གསུངས་པ་
རྣམས་སྡེ་ཚན་དུ་བྱས་ཀྱང་སྟོན་པའི་གསུང་ཡིན་པ་བཞིན་ནོ། །དེའི་ཕྱིར་
ཆོས་མངོན་པ་ནི་སངས་རྒྱས་ཀྱིས་གསུངས་པ་ཁོ་ན་ཡིན་ཏེ། དགྲ་བཅོམ་
པ་རྣམས་ཀྱིས་བསྡུས་པའི་ཕྱིར་མདོ་སྡེ་དང་འདུལ་བ་བཞིན་ནོ། །རྟགས་
མ་གྲུབ་པའང་མ་ཡིན་ཏེ། འཕགས་པ་འོད་སྲུང་གིས་བསྡུས་པའི་ཕྱིར་
རོ་ཞེས་ཟེར་རོ། །
]15



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ལོ་ཞེས་བྱ་བ་ནི་ཕ་རོལ་ཀྱི་འདོད་པ་སྟོན་པར་བྱེད་པ་ཡིན་ཏེ། མདོ་
སྡེ་བ་རྣམས་ན་རེ་འདི་ནི་བྱེ་བྲག་ཏུ་སྨྲ་བ་ཆོས་མངོན་པ་བ་རྣམས་ཀྱི་གཞུང་
ལུགས་ཡིན་གྱི་ཁོ་བོ་ཅག་ནི་མི་འདོད་དེ། འདུས་མ་བྱས་རྫས་སུ་སྨྲ་བ་ལ་
སོགས་པ་རིགས་པ་དང་འགལ་བ་དུ་མ་སྣང་བའི་ཕྱིར་རོ། །དེ་ཡང་ཆོས་
མངོན་པ་བྱེད་པ་ནི་མང་བོ་ཞིག་གྲགས་ཏེ་དེའི་ཕྱིར་དེ་དག་ཀྱང་དགྲ་བཅོམ་
པ་དག་གིས་བྱས་པ་ཡིན་གྱི་བཅོམ་ལྡན་འདས་ཀྱིས་གསུངས་པ་བསྡུས་པ་
ནི་མ་ཡིན་ནོ། །དེ་ཡང་གང་ཞིག་གང་གིས་བྱས་པ་ནི། ཡེ་ཤེས་ལ་འཇུག་
ཀ་ཏྱའི་བུས། །རབ་ཏུ་བྱེད་པ་དབྱིག་བཤེས་ཀྱིས། །རྣམ་ཤེས་ཚོགས་ནི་ལྷ་སྐྱིད་
ཀྱིས། །ཆོས་ཀྱི་ཕུང་བོ་ཤཱ་རིའི་བུས། །གདགས་པའི་བསྟན་བཅོས་མོའུ་འགལ་
བུས། །འགྲོ་བའི་རྣམ་གྲངས་གསུས་པོ་ཆེས། །ཁམས་ཀྱི་ཚོགས་ནི་གང་བོས་
བྱས། །ཞེས་བྱ་བ་ནི་སློབ་དཔོན་རྒྱལ་བོའི་སྲས་གྲགས་པའི་བཤེས་གཉེན་གྱི་
གཞུང་ལས་འབྱུང་བ་སྡོམ་དུ་བསྡུས་པའོ། །སློབ་དཔོན་གང་སྤེལ་ནི་འགྲོ་
བའི་རྣམ་གྲངས་ཤཱ་རིའི་བུས་བྱས་པར་འཆད་དོ། །དེས་ན་ཁོ་བོ་ཅག་མདོ་
ཚད་མར་བྱེད་ཀྱི་བསྟན་བཅོས་ནི་མ་ཡིན་ནོ་ཞེས་ཟེར་རོ། །
བྱེ་བྲག་ཏུ་སྨྲ་བས་འོ་ན་མདོ་ལས་དགེ་སློང་སྡེ་སྣོད་གསུམ་པ་ཞེས་འབྱུང་
བའི་སྡེ་སྣོད་གསུམ་དུ་རྣམ་པར་བཞག་པ་མེད་པར་འགྱུར་ཏེ། ༈ སྡེ་བདུན་པོ་）
འདི་ལས་གཞན་པའི་མངོན་པའི་སྡེ་སྣོད་ནི་མི་སྣང་བའི་ཕྱིར་རོ་ཞེས་སྨྲས་
པ་དང་། མདོ་སྡེ་བ་ན་རེ་ ( སྡེ་བདུན་བཀའ་ཡིན་མིན་དཔྱོད་ཅིག་མངོན་པ་སངས་རྒྱས་ཀྱིས་
མ་གསུངས་པར་ངེད་མི་འདོད་པས་དེས་ན་） མདོ་སྡེའི་ཁྱད་པར་གང་དག་ལས་དོན་
དམ་པ་གཏན་ལ་འབེབས་ཤིང་ཆོས་ཀྱི་མཚན་ཉིད་རྗོད་པར་བྱེད་པ་དེ་དག་
[16



ཇོ་ནང་ཨེ་ཝཾ ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འགྲོ། པོད་བཅུ་གཉིས་པ།
ཉིད་ལ་ཆོས་མངོན་པའི་སྡེ་སྣོད་དུ་རྣམ་པ་འཇོག་གོ་ཞེས་ཟེར་རོ། །ཞེས་
གསུངས་སོ། །
དེས་ན། ལོ་ཞེས་སྨོས་པ་ལ་ཆོས་ཅན། དགོས་པ་ཡོད་དེ། མངོན་
པའི་དོན་སྟོན་པས་གསུངས་ཀྱང་སྡེ་བདུན་དགྲ་བཅོམ་པའམ་དེའི་མིང་ཅན་
བདུན་གྱིས་བརྩམས་པར་བཞེད་པས། བྱེ་སྨྲའི་སྡེ་བདུན་གསུངས་ཚུལ་
ལ་མ་རངས་པའི་ཚིག་ཡིན་པའི་ཕྱིར། སྡེ་བདུན་གྱི་ཐོག་མའི་གསུང་བ་བོ་
དང་སྡུད་པ་བོ་ཡོད་དེ། དང་བོར་སྟོན་པས་གསུངས་པ་དེ་རྗེས་སྡུད་པ་
བོའམ་བྱེད་པོ་རྒྱལ་སྲས་མའི་དོན་ལྷ་རྗེ་གོ་ཆའི་སྡོམ་ལས། ཡེ་ཤེས་ལ་འཇུག་
ཀ་ཏྱའི་བུས། །རབ་ཏུ་བྱེད་པ་དབྱིག་བཤེས་ཀྱིས། །རྣམ་ཤེས་ཚོགས་ནི་ལྷ་སྐྱིད་
ཀྱིས། །ཆོས་ཀྱི་ཕུང་བོ་ཤཱ་རིའི་བུས། །གདགས་པའི་བསྟན་བཅོས་མོའུ་འགལ་
བུས། །འགྲོ་བའི་རྣམ་གྲངས་གསུས་པོ་ཆེས། །ཁམས་ཀྱི་ཚོགས་ནི་གང་བོས་
བྱས། །ཞེས་གསུངས་པ་ལྟར་ཡིན་པའི་ཕྱིར། །
འདིར་དཔྱད་ན། ཁ་ཅིག་ན་རེ། ལོ་གྲག་ཟེར་གསུམ་བཤད་པའི་རྒྱུན་
ཡིན་པས་ལོ་ཡང་རྒྱུན་ཡིན་ཟེར་ན། འོ་ན། འདིའི་ལོ་ཞེས་པ་གཞན་གྱི་
འདོད་པ་སྟོན་བྱེད་དང་མ་རངས་པའི་ཚིག་མ་ཡིན་པར་ཐལ། དམ་བཅའ་
འཐད་པའི་ཕྱིར། འདོད་ན། སྣང་དང་མུན་པ་དག་ཡིན་ལོ། །ཞེས་པའི་
ལོ་ཡང་མ་རངས་པའི་ཚིག་མ་ཡིན་པར་ཐལ། འདོད་པའི་ཕྱིར། འདོད་
ན། སློབ་དཔོན་གྱིས་ནམ་མཁའ་སྣང་མུན་གྱི་བདག་ཉིད་དུ་ཁས་ལེན་པར་
ཐལ། དེ་ལ་མ་རངས་པའི་ཚིག་མ་ཡིན་པའི་ཕྱིར། འདོད་མི་ནུས་ཏེ།
སློབ་དཔོན་གྱིས་ནམ་མཁའ་ཐོགས་རེག་བཀག་ཙམ་དུ་འདོད་པའི་ཕྱིར་ཏེ།



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
རྒྱལ་སྲས་མ་ལས། སྣང་དང་མུན་པ་དག་ཡིན་ལོ། །ཞེས་བྱ་བ་ལ་ལོ་ཞེས་
བྱ་བའི་སྒྲ་ནི་ཕ་རོལ་བོའི་ལུགས་བརྗོད་པར་བྱེད་པ་ཡིན་ཏེ། རང་གི་གཞུང་
ལུགས་ནི་ནམ་མཁའ་ཐོགས་པ་དང་རྫས་མེད་པ་ཙམ་ཡིན་ནོ། །ཞེས་སོགས་
གསུངས་པའི་ཕྱིར། །
ཡང་ཁ་ཅིག་ན་རེ། མཛོད་ཀྱི་བསྟན་བཅོས་འདི་རང་གི་བསྟན་དོན་
རྟོགས་པའི་ཚད་མ་སྔོན་སོང་གི་བསྟན་བཅོས་མ་ཡིན་པར་ཐལ། རང་གི་
བཤད་བྱ་རྩ་བའི་མངོན་པ་སྡེ་བདུན་ལ་མ་རངས་པའི་ཚིག་ཡོད་པའི་ཕྱིར།
དེར་ཐལ། ལོ་ཞེས་པའི་ཚིག་མ་རངས་པའི་ཚིག་ཡིན་པའི་ཕྱིར་ན་མ་ཁྱབ་
སྟེ། ལོ་ཞེས་པའི་ཚིག་དེ། བྱེ་སྨྲས་སྡེ་བདུན་བཀའ་ཡིན་པར་འདོད་པ་
ལ་མ་རངས་པ་ཡིན་ཀྱང་སྡེ་བདུན་གྱི་བརྗོད་དོན་ལ་མ་རངས་པའི་ཚིག་མ་
ཡིན་པའི་ཁྱད་པར་འཐད་པའི་ཕྱིར། དེར་ཐལ། དང་བོ་གང་ཞིག ཕྱི་
མ་ཡང་གྲུབ་པའི་ཕྱིར། དང་པོ་གྲུབ་སྟེ། སྡེ་བདུན་བཀར་འདོད་པ་རང་
ལུགས་མ་བྱས་པར་བྱེ་སྨྲས་འདོད་ཅེས་ཕྱོགས་སྔར་བླངས་པའི་ཕྱིར་ཏེ།
རང་འགྲེལ་ལས། བྱེ་བྲག་ཏུ་སྨྲ་བ་རྣམས་ན་རེ། དེ་ནི་བཅོམ་ལྡན་འདས་
ཀྱིས་སིལ་བུར་བཤད་ལ་བཙུན་པ་ཀཱ་ཏྱཱའི་བུ་ལ་སོགས་པས་བསྡུས་ནས་བཞག་
སྟེ། བཙུན་པ་ཆོས་སྐྱོབ་ཀྱིས་ཆེད་དུ་བརྗོད་པའི་སྡེ་སྡེ་ཚན་དུ་བྱས་པ་བཞིན་
ནོ། །ཟེར་རོ། །ཞེས་དང་། རྒྱལ་སྲས་མ་ལས། ལོ་ཞེས་བྱ་བའི་སྒྲ་ནི།
འདི་ནི་ཆོས་མངོན་པ་བ་རྣམས་ཀྱི་གཞུང་ལུགས་ཡིན་གྱི། མདོ་སྡེ་བ་ཁོ་
བོ་ཅག་གི་ནི་མ་ཡིན་ནོ་ཞེས་ཕ་རོལ་གྱི་འདོད་པ་སྟོན་པར་བྱེད་པ་ཡིན་ནོ། །
ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། སློབ་དཔོན་གྱིས་



ཇོ་ནང་ཨེ་ཝཾ ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འགྲོ། པོད་བཅུ་གཉིས་པ།
བྱེ་སྨྲའི་ལུགས་སྐབས་འདིར་ཁས་ལེན་པའི་ཕྱིར། དེར་ཐལ། འདུས་
མ་བྱས་གསུམ་རྫས་གྲུབ་ཏུ་ཁས་ལེན་པའི་ཕྱིར། དེར་ཐལ། དེ་གསུམ་
གྱི་དོན་བྱེད་ནུས་པའི་ཕྱིར། དེར་ཐལ། ནམ་མཁས་རླུང་བརྟེན་པའི་
དོན་བྱེད་ནུས། འགོག་པ་གཉིས་ཀྱིས་རང་གི་དགག་བྱ་འགོག་པའི་དོན་
བྱེད་ནུས་པའི་ཕྱིར་ཏེ། འགོག་པ་གང་། །བྲལ་བའོ་སོ་སོ་སོ་སོ་ཡིན། །ཞེས་
དང་། བདག་གི་མངོན་པའི་ཆོས་འདི་ཕལ་ཆེར་ནི། །ཁ་ཆེ་བྱེ་བྲག་སྨྲ་བའི་
ཚུལ་གྲུབ་བཤད། །ཅེས་གསུངས་པའི་ཕྱིར། བྱས་པ་ལ་ཁོ་ན་རེ། འདུས་
མ་བྱས་གསུམ་སློབ་དཔོན་གྱིས་རྫས་གྲུབ་ཏུ་ཁས་ལེན་པར་ཐལ། སྐབས་
འདིར་སློབ་དཔོན་གྱི་དེ་ཁས་ལེན་པའི་ཕྱིར་ན་སྤྱིར་མ་ཁྱབ་སྟེ། སློབ་དཔོན་
གྱིས་བྱེ་བྲག་སྨྲ་བའི་ལུགས་ལ་ཁས་ལེན་ན་སློབ་དཔོན་གྱིས་ཁས་ལེན་པས་
མ་ཁྱབ་པའི་ཕྱིར་དང་། སྐབས་འདིར་སློབ་དཔོན་སོགས་བྱེ་སྨྲར་བྱེད་
དགོས་པའི་ཕྱིར། བྱས་པ་ལ་ཁོ་ན་རེ། དེ་མི་འཐད་པར་ཐལ། སློབ་
དཔོན་མདོ་སྡེ་བ་ཡིན་པའི་ཕྱིར་ཏེ། རྒྱལ་སྲས་མ་ལས། མདོ་སྡེ་བ་ཁོ་བོ་
ཅག་གི་ནི་མ་ཡིན་ནོ། །ཞེས་གསུངས་པའི་ཕྱིར་ན་མ་ཁྱབ་སྟེ། སློབ་དཔོན་
དང་མདོ་སྡེ་བ་གཉིས་ཀས་བཀའ་མ་ཡིན་པར་འདོད་ཅེས་པའི་དོན་ཙམ་
ཡིན་པའི་ཕྱིར། དེ་ལ་ཁོ་ན་རེ། སློབ་དཔོན་ཆོས་ཅན། སྡེ་བདུན་བཀར་
ཁས་ལེན་པར་ཐལ། བྱེ་སྨྲ་ཡིན་པའི་ཕྱིར་ན་མ་ཁྱབ། འདོད་མི་ནུས་
ཏེ། སྔར་གྱི་བྱེ་སྨྲ་ཕལ་ཆེར་གྱིས་ཁས་ལེན་ཀྱང་སློབ་དཔོན་སོགས་ཀྱིས་
བཀར་ཁས་མི་ལེན་པའི་ཕྱིར། དེར་ཐལ། སློབ་དཔོན་རྗེས་འབྲང་དང་
བཅས་པས་དེ་དག་ཀཱ་ཏྱཱའི་བུ་སོགས་ཀྱིས་བྱས་པའི་བསྟན་བཅོས་ཡིན་ལ་
119



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བཀའ་མ་ཡིན་པར་འདོད་པའི་ཕྱིར་ཏེ། རང་འགྲེལ་ལས། ངེས་པ་དེ་
ག་ལས་གྲུབ། བསྟན་བཅོས་ལས་སོ། །ཁོ་བོ་ཅག་མདོ་ཚད་མར་བྱེད་པ་
ཡིན་གྱི། ཁོ་བོ་ཅག་བསྟན་བཅོས་ཚད་མར་བྱེད་པ་ནི་མ་ཡིན་ཏེ། ཞེས་
གསུངས་པའི་ཕྱིར། དེ་བཞིན་དུ་ཐེག་ཆེན་གྱི་མདོ་སྡེ་བཀར་ཁས་ལེན་
མི་ལེན་གཉིས་ཀྱང་ཡོད་ཚུལ་ཞི་འཚོ་སོགས་ཀྱི་བཤད་པས་སོ། །བྱས་པ་ལ་
ཁོ་ན་རེ། འོ་ན། མཛོད་ཀྱི་རྗེས་སུ་འབྲང་བའི་བྱེ་སྨྲ་རྣམས་ཀྱིས་བྱེ་བྲག་
སྨྲ་བའི་ཁས་ལེན་ཐམས་ཅད་ཁས་མི་ལེན་པར་ཐལ། སྡེ་བདུན་ལ་དེའི་
ཕྱིར་ན་ཤིན་ཏུ་འདོད་པ་ཡིན། ཡང་མདོ་སྡེ་བ་ཁ་ཅིག་ན་རེ། སྡེ་བདུན་
བཀའ་མ་ཡིན་པར་ཐལ། སྡེ་བདུན་སངས་རྒྱས་ཀྱིས་བྱས་པ་མ་ཡིན་པའི་
ཕྱིར། དེར་ཐལ། སྡེ་བདུན་བྱེད་པ་པོ་ཀཱ་ཏྱཱའི་བུ་སོགས་མང་བོས་སོ་
སོར་བྱས་པར་གྲགས་པའི་ཕྱིར་ཏེ། རྒྱལ་སྲས་མ་ལས། ཆོས་མངོན་པ་
བྱེད་པ་ནི་མང་བོ་ཞིག་ཡོད་པར་གྲགས་ཏེ། ཞེས་པ་ནས། ཡང་དག་པར་
འགྲོ་བའི་རྣམ་གྲངས་ནི་གསུས་པོ་ཆེས་བྱས་པར་གྲག་གོ །ཞེས་གསུངས་
པའི་ཕྱིར། འདིའི་གྲག་ཅེས་པ་མདོ་སྡེ་བས་ཀྱང་དགྲ་བཅོམ་པས་བྱས་
པར་གྲགས་ཙམ་དུ་འདོད་པའི་དོན་ཡིན་ཏེ། མདོ་སྡེ་བ་འགའ་ཞིག་གིས་
དགྲ་བཅོམ་པས་ཀྱང་བརྩམས་པར་མི་འདོད་པའི་ཕྱིར་ཏེ། ཐུབ་བསྟན་
བྱི་དོར་ལས། ཉན་ཐོས་ཀྱི་ཐེག་པ་འཕགས་པ་སློབ་པ་དང་མི་སློབ་པ་རྣམས་
བྱེ་སྨྲའི་འདོད་པས་བཏགས་པའི། ཞེས་པ་ནས། དེའི་ཕྱིར་མདོ་སྡེ་བས་
ཀྱང་མངོན་པ་སྡེ་བདུན་ལ་སོགས་པ་རྩོམ་པ་བོ་རྣམས་འཕགས་པ་མ་ཡིན་
པར་སྨྲ་བ་ཡིན་ནོ། །ཞེས་སོ། །དེ་ལ་བྱེ་སྨྲ་ན་རེ། འོ་ན་དགེ་སློང་སྡེ་སྣོད་
]2}



ཇོ་ནང་ཨེ་ཝཾ་ ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འགྲོ། པོད་བཅུ་གཉིས་པ།
གསུམ་པ་ཞེས་པའི་སྡེ་སྣོད་གསུམ་མེད་པར་ཐལ། མངོན་པ་སྡེ་བདུན་
བཀའ་མ་ཡིན་པའི་ཕྱིར། འདོད་མི་ནུས་ཏེ། སྡེ་སྣོད་གསུམ་ཞེས་པའི་
མངོན་པའི་སྡེ་སྣོད་པ་བྱུང་བའི་ཕྱིར། རྒྱལ་སྲས་མ་ལས། གལ་ཏེ་བསྟན་
བཅོས་ཚད་མར་མི་བྱེད་ན། ཞེས་པ་ནས། སྡེ་སྣོད་གསུམ་པ་ཞེས་མངོན་
པའི་སྡེ་སྣོད་འབྱུང་ངོ༌། །ཞེས་སོ། །དེ་ལ་མདོ་སྡེ་བ་ན་རེ། དེ་ལྟར་ཡིན་
ཀྱང་སྡེ་སྣོད་གསུམ་མེད་པའི་སྐྱོན་མེད་པར་ཐལ། མདོ་སྡེ་དང་འདུལ་
བར་ཆོས་རྣམས་ཀྱི་རང་སྤྱིའི་མཚན་ཉིད་སིལ་བུར་བཤད་པ་རྣམས་དེ་དེ་
ཡིན་པའི་ཕྱིར་ཏེ། རྒྱལ་སྲས་མ་ལས། འདི་ནི་ཉེས་པ་མེད་དེ། སོགས་
བྱུང་། བྱེ་སྨྲ་ན་རེ། དེ་མངོན་པའི་སྡེ་སྣོད་ཡིན་པར་ཐལ། དང་བོར་
མངོན་པ་བཅོམ་ལྡན་འདས་ཀྱིས་སིལ་བུ་བཤད་དེ། ཕྱིས་དགྲ་བཅོམ་པ་
བདུན་གྱིས་སོ་སོར་བསྡུས་པའི་ཕྱིར། དེར་ཐལ། དཔེར་ན་དགྲ་བཅོམ་
པ་ཆོས་སྐྱོབ་ཀྱིས་ཚོམ་བཞིན་ཡིན་པའི་ཕྱིར་ཏེ། རང་འགྲེལ་ལས། བྱེ་
བྲག་ཏུ་སྨྲ་བ་རྣམས་ན་རེ། དེ་ནི་བཅོམ་ལྡན་འདས་ཀྱིས་སིལ་བུ་བཤད་
ལ། བཙུན་པ་ཀཱ་ཏྱཱའི་བུ་ལ་སོགས་པས་བསྡུས་ནས་བཞག་སྟེ། བཙུན་
པ་ཆོས་སྐྱོབ་ཀྱིས་ཆེད་དུ་བརྗོད་པའི་སྡེ་སྡེ་ཚན་དུ་བྱས་པ་བཞིན་ནོ། །ཞེས་
ཟེར་རོ། །ཞེས་གསུངས་པའི་ཕྱིར།
དེས་ན་མངོན་པ་སྡེ་བདུན་ལས་ཡེ་ཤེས་ལ་འཇུག་པ་སྡེ་བདུན་གྱི་གཙོ་
བོའམ་དང་བོ་ཡིན་ལ། དེ་དག་ལས་ནམ་མཁའ་སྣང་མུན་སོགས་བཤད་
ཀྱང་། བྱེ་སྨྲས་དེ་དག་སངས་རྒྱས་ཀྱིས་ཐོར་བུ་ཐོར་བུ་གསུངས་པ་དགྲ་
བཅོམ་བདུན་གྱིས་བསྡུས་པ་ཡིན་པས་མདོར་འདོད་ལ། སློབ་དཔོན་གྱིས་
12)



ཀུན་དགུའདཔལ་ལྡན་རྒྱ་མཚོའི་གསུང་འབུམ།
དགྲ་བཅོམ་པའི་མིང་ཅན་བདུན་གྱིས་བརྩམས་པ་ལས་མདོ་མ་ཡིན་པར་འདོད་
སྟབས། འདི་སྟོན་པས་གསུངས་ཞེས་པ་ལ་མ་རངས་པ་སྟེ་མི་དགའ་བའི་
ཚིག་ལོ་ཞེས་སྨྲས་སོ། །ཁ་ཅིག་ལོ་ཞེས་པ་སྡེ་བདུན་ལ་མ་རངས་པའི་ཚིག་
ཟེར་མོད། སྡེ་བདུན་གྱི་དོན་བཀག་ན་དེ་བཀག་པར་འགྱུར་བས་སྡེ་བདུན་
བཀག་པ་མིན་ཏེ། སྡེ་བདུན་བཀའ་ཡིན་པར་འདོད་པ་ལ་མ་རངས་པའི་
ཚིག་ལོ་ཞེས་སྨྲས་པ་དང་། སྣང་དང་མུན་པ་དག་ཡིན་ལོ། །ཞེས་ནམ་མཁའ་
སྣང་མུན་དུ་འདོད་པ་ལ་མ་རངས་པའི་ཟུར་ཟའི་ལོ་སྨྲས་པ་ལྟ་བུ་འགའ་ཞིག་
ལས། སྡེ་བདུན་བརྗོད་དོན་སྤྱི་ལ་མ་རངས་པའི་ཚིག་བརྗོད་པ་མ་ཡིན་པའི་
ཁྱད་པར་འབྱེད་དགོས་པའི་ཕྱིར།
དྲི་བ་གསུམ་པ་ནི། ཟག་བཅས་ཟག་པ་མེད་ཆོས་རྣམས། །ཞེས་སོགས་
ཀྱི་སྐབས་ནས་བསྟན་པའི་ཟག་བཅས་ཟག་མེད་སོ་སོའི་མཚན་ཉིད་དང་།
འགོག་པ་གཉིས་ཀྱི་ཐོབ་གཞི་ལ་ཡིན་མིན་གྱི་མུ་བཞི་ཇི་ལྟར་འཇོག
དེའི་ལན་ནི། དམིགས་པ་དང་མཚུངས་ལྡན་གང་རུང་གི་སྒོ་ནས་
ཟག་པའམ་ཉོན་མོངས་རྒྱས་འགྱུར་གྱི་ཆོས་དེ་ཟག་བཅས་ཀྱི་མཚན་ཉིད་ཡིན་
ཏེ། འདི་ཉིད་ལས། ཟག་བཅས་གང་ཕྱིར་དེ་དག་ལ། །ཟག་རྣམས་ཀུན་
ཏུ་རྒྱས་འགྱུར་ཕྱིར། །ཞེས་གསུངས་པའི་ཕྱིར། དབྱེ་ན་དམིགས་པ་དང་
མཚུངས་ལྡན་གྱི་ཟག་བཅས་གཉིས་ཡོད། གང་ལ་དམིགས་ནས་ཟག་པ་
རྒྱས་པར་འགྱུར་བའི་ཆོས་དེ་དམིགས་པའི་སྒོ་ནས་ཟག་པ་དང་བཅས་པའི་
མཚན་ཉིད། མཚན་གཞི་གཟུགས་ཅན་བཅུ་ལྟ་བུ། གང་དང་མཚུངས་
122



ཇོ་ནང་ཨེ་ཝཾ ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འཕྲོ་ པོད་བཅུ་གཉིས་པ།
ལྡན་གྱི་སྒོ་ནས་ཟག་པའམ་ཉོན་མོངས་རྒྱས་པར་འགྱུར་བའི་ཆོས་དེ་མཚུངས་
པ་དང་ལྡན་པའི་ཟག་བཅས་ཀྱི་མཚན་ཉིད། མཚན་གཞི་ཕྲ་རྒྱས་རྣམས་
ལྟ་བུ། དམིགས་པའམ་མཚུངས་ལྡན་གང་གི་སྒོ་ནས་ཀྱང་ཟག་པ་རྒྱས་
པར་མི་འགྱུར་བའི་ཆོས་དེ་ཟག་མེད་ཀྱི་མཚན་ཉིད། དབྱེ་ན་རང་ཡིན་གྱི་
འདུས་བྱས་འདུས་མ་བྱས་གཉིས་ཡོད། །
ཉོན་སྒྲིབ་སྤངས་པའི་འགོག་པ་ཆོས་ཅན། སོ་སོར་བརྟགས་འགོག་
ཡིན་ཏེ། བདེན་བཞི་ལ་བར་ཆད་མེད་ལམ་གྱིས་སོ་སོར་བརྟགས་པས་ཐོབ་
པའི་བྲལ་བ་ཡིན་པའི་ཕྱིར། འདིའི་སོ་སོར་བརྟགས་པ་ཡོད་དེ། ཟག་མེད་
ཀྱི་ཤེས་རབ་ཀྱི་ཁྱད་པར་ཁོ་ནར་འཇོག་པའི་ཕྱིར། དེར་ཐལ། བདེན་
བཞི་ལ་དམིགས་པར་བྱེད་པའི་ཕྱིར། ཁྱབ་སྟེ། འཇིག་རྟེན་པའི་ལམ་
ནི་གོང་འོག་ཞི་རགས་ཅན་ཡིན་པའི་ཕྱིར་ཏེ། རང་འགྲེལ་ལས། བདེན་
པ་རྣམས་ལ་སོ་སོར་རྟོག་པ་ནི་སོ་སོར་བརྟགས་པ་སྟེ། ཤེས་རབ་ཀྱི་བྱེ་
བྲག་གོ །ཞེས་དང་། རྒྱལ་སྲས་མ་ལས། སྡུག་བསྔལ་ལ་སོགས་པ་འཕགས་
པའི་བདེན་པ་རྣམས་ལ་ཞེས་ཁྱད་པར་དུ་སྨོས་པའི་ཕྱིར་སོ་སོར་བརྟགས་
པ་ནི་ཟག་པ་མེད་པའི་ཤེས་རབ་ཁོ་ན་ཡིན་པར་བཟུང་སྟེ། སོགས་གསུངས་
པའི་ཕྱིར། སྡུག་བསྔལ་མཐོང་སྤང་སོགས་བཞི་སྤངས་པའི་བརྟགས་འགོག་
བཞི་ཆོས་ཅན། རྫས་སོ་སོ་ཡིན་ཏེ། ལྡན་བྱེད་ཀྱི་རྫས་སོ་སོ་ཡིན་པའི་
ཕྱིར། ཁོ་ན་རེ། དེ་བཞི་སྤངས་པའི་འགོག་པ་རྫས་གཅིག་ཟེར་ན།
འོ་ན་སྡུག་བསྔལ་མཐོང་སྤང་སྤངས་ན་མཐོང་སྤང་ཀུན་སྤངས་པར་ཐལ་བ་
དང་། མཐོང་སྤང་སྤངས་ན་སྤང་བྱ་ཀུན་སྤངས་པར་ཐལ། འགོག་པ་
123



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྫས་གཅིག་ཡིན་པ་དེའི་ཕྱིར། བྱས་པ་ལ་ཁོ་ན་རེ། མཆོད་སྦྱིན་པའི་མདོ་
ལས། འགོག་པ་ནི་འདྲ་བ་མ་ཡིན་ནོ། །ཞེས་གསུངས་པ་དང་འགལ་བར་
ཐལ། མཐོང་སྤང་སྤངས་པའི་འགོག་པ་ལ་འདྲ་བ་དུ་མ་ཡོད་པའི་ཕྱིར་ན་
མ་ཁྱབ་སྟེ། དེ་འགོག་པ་ནང་ཕན་ཚུན་འདྲ་བ་མེད་པའི་དོན་མ་ཡིན་པའི་
ཕྱིར། དེར་ཐལ། དེའི་དོན་འགོག་པ་འདུས་མ་བྱས་ཡིན་པས་འགོག་
པ་ལ་རང་གི་འདྲ་བའི་རྒྱུ་མེད་ཅིང་འགོག་པས་ཀྱང་ཆོས་གཞན་གྱི་འདྲ་བའི་
རྒྱུ་མི་བྱེད་པ་ལ་དགོངས་པའི་ཕྱིར་ཏེ། རང་འགྲེལ་ལས། ཚིག་དོན་ནི་
འདིའི་འདྲ་བའི་རྒྱུ་ཡང་གང་ཡང་མ་ཡིན་ལ། འདི་ཡང་གང་གི་ཡང་འདྲ་
བའི་རྒྱུ་མ་ཡིན་ནོ་ཞེས་བྱ་ཡི། འདི་ལ་འདྲ་བ་གང་ཡང་མེད་དོ་ཞེས་བྱ་བ་
མ་ཡིན་ནོ། །ཞེས་གསུངས་པའི་ཕྱིར། །
ཤེས་བྱ་ཆོས་ཅན། སོ་སོར་བརྟགས་པ་མ་ཡིན་པའི་འགོག་པའི་མཚན་
ཉིད་ཡོད་དེ། རང་གི་དགག་བྱའི་ཆོས་མ་འོངས་པ་སྐྱེ་བ་ལ་གཏན་དུ་གེགས་
སུ་གྱུར་ཅིང་། བྲལ་བ་ལས་གཞན་པའི་འགོག་པ་དེ་དེ་ཡིན་པའི་ཕྱིར།
བྲོལ་བ་ལས་གཞན་ཞེས་པས་བརྟགས་འགོག་གཅོད་དེ། འདི་སོ་སོར་བརྟགས་
པས་ཐོབ་པ་མིན་གྱི་རྐྱེན་མ་ཚང་བས་ཐོབ་པ་ཡིན་པའི་ཕྱིར་ཏེ། གནད་
སྒྲོན་ལས། འདི་སོ་སོར་བརྟགས་པས་ཐོབ་པ་མ་ཡིན་ནོ། །འོ་ན་ཅི་ཞེ་ན་
རྐྱེན་མ་ཚང་བ་ལས་ཐོབ་པའོ། །ཞེས་གསུངས་པའི་ཕྱིར། འོ་ན་རྐྱེན་མ་
ཚང་བའི་འགོག་པ་ལ་སོ་སོར་བརྟགས་མིན་གྱི་འགོག་པས་ཁྱབ་བམ་ཞེ་ན་ཤིན་
ཏུ་མ་ཁྱབ་སྟེ། གསུང་རབ་ནས་འགོག་པ་ལྔ་བཤད་པའི་ཕྱིར། དེར་ཐལ།
མི་རྟག་པའི་དང་། སྙོམས་འཇུག་གི་དང་། སྐྱེ་བའི་བསམ་གཏན་གྱི་དང༌།
j24



ཇོ་ནང་ཨེཝཾ་ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འགྲོ། པོད་བཅུ་གཉིས་པ།
སོ་སོར་བརྟགས་པའི་དང་། སོ་སོར་བརྟགས་མིན་གྱི་འགོག་པ་ལྔར་བཤད་
པའི་ཕྱིར་ཏེ། གང་སྤེལ་ལས། འགོག་པ་ནི་རྣམ་པ་ལྔ་བསམ་པར་བྱ་སྟེ།
མི་རྟག་པ་དང་སྙོམས་པར་འཇུག་པ་དང་སྐྱེ་བ་དང་སོ་སོར་བརྟགས་པ་དང་
སོ་སོར་བརྟགས་པ་མ་ཡིན་པའི་འགོག་པའི་བྱེ་བྲག་གིས་སོ། །ཞེས་གསུངས་
པའི་ཕྱིར། སྐྱེ་ལ་གེགས་བྱེད་སྨོས་པས་མི་རྟག་པའི་འགོག་པ་སེལ་ཏེ། མི་
རྟག་པས་ད་ལྟ་བྱུང་བ་རྣམས་འགོག་གི་སྐྱེ་བ་ལ་གེགས་མི་བྱེད་པའི་ཕྱིར། སྐྱེ་
ལ་གཏན་དུ་གེགས་བྱེད་པ་སྨོས་པས་སྙོམས་འཇུག་གི་འགོག་པ་དང་སྐྱེ་བའི་
བསམ་གཏན་གྱི་འགོག་པ་གཉིས་སེལ་ཏེ། དེ་གཉིས་ཀྱིས་རང་གིས་དགག་
བྱ་མ་འོངས་པའི་སེམས་སེམས་བྱུང་ལ་དུས་ཅུང་ཟད་ཅིག་གེགས་བྱེད་པ་
ཙམ་ཡིན་གྱི་གཏན་དུ་མ་ཡིན་པའི་ཕྱིར། འགོག་པ་གཞན་སྨོས་པས་སོ་
སོར་བརྟགས་འགོག་གཅོད་དེ། འདི་སོ་སོར་བརྟགས་པས་ཐོབ་པ་མ་ཡིན་
གྱི་རྐྱེན་བཞིའམ་གསུམ་མམ་གཉིས་གང་རུང་ཞིག་མ་ཚང་བའམ་བྲལ་བ་ལས་
ཐོབ་པའི་ཕྱིར། འགོག་པ་གཉིས་ཀྱི་ཐོབ་ཚུལ་ལ་མུ་བཞི་ཡོད་དེ། སོ་
སོར་བརྟགས་པའི་འགོག་པ་ཁོ་ན་ཐོབ་པ་དང༌། སོ་སོར་བརྟགས་པ་མ་
ཡིན་པའི་འགོག་པ་ཁོ་ན་ཐོབ་པ་དང་། འགོག་པ་ཐོབ་པ་དང་། འགོག་
པ་གཉིས་ཀ་མི་ཐོབ་པའི་ཆོས་དེ་བཞི་ཡོད་པའི་ཕྱིར། དང་བོ་ཡོད་དེ། ཟག་
བཅས་འདས་པ་དང་ད་ལྟ་བ་དང་འབྱུང་བའི་ཆོས་ཅན་རྣམས་ཀྱི་སོ་སོར་
བརྟགས་པའི་འགོག་པ་ཁོ་ན་ཐོབ་ཀྱི་བརྟགས་མིན་གྱི་འགོག་པ་མི་ཐོབ་པའི་
ཕྱིར་ཏེ། བརྟགས་མིན་གྱི་འགོག་པ་ནི་མ་འོངས་པ་མི་སྐྱེ་བའི་ཆོས་ཅན་
ཁོ་ན་ཡིན་པའི་ཕྱིར། གཉིས་པ་ཡོད་དེ། ཟག་པ་མེད་པའི་འདུས་བྱས་
125



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
མི་སྐྱེ་བའི་ཆོས་ཅན་རྣམས་ནི་སོ་སོར་བརྟགས་པ་མ་ཡིན་པའི་འགོག་པ་ཁོ་
ན་ཐོབ་ཀྱི་བརྟགས་འགོག་མི་ཐོབ་པའི་ཕྱིར་ཏེ། ཆོས་ཅན་དེ་དག་ཟག་
མེད་ཡིན་པས་དེ་སྤངས་པའི་བརྟགས་འགོག་མེད་ལ་སྐྱེ་བའི་རྐྱེན་མ་ཚང་
བས་བརྟགས་མིན་གྱི་འགོག་པ་ཐོབ་པ་ཡོད་པའི་ཕྱིར། དེར་ཐལ། མི་
སྐྱེ་བའི་ཆོས་ཅན་སྨོས་པས་ཟག་མེད་འདུས་བྱས་འདས་པ་དང་ད་ལྟ་བ་དང་
འབྱུང་བ་ལ་དེ་ཡོད་པ་གཅོད། ཟག་མེད་སྨོས་པས་ཟག་བཅས་དེ་འདྲ་
ཡིན་པ་གཅོད། འདུས་བྱས་སྨོས་པས་འདུས་མ་བྱས་མི་སྐྱེ་བའི་ཆོས་ཅན་
དང༌། ཟག་མེད་ཡིན་ཀྱང་དེ་འདྲ་ཡིན་པ་གཅོད་པའི་ཕྱིར། གསུམ་པ་
འགོག་པ་གཉིས་ཀ་ཐོབ་པ་ཡོད་དེ། ཟག་བཅས་མི་སྐྱེ་བའི་ཆོས་ཅན་རྣམས་
དེ་ཡིན་པའི་ཕྱིར། དེར་ཐལ། དེ་ཟག་བཅས་ཡིན་པའི་སོ་སོར་བརྟགས་
འགོག་ཐོབ་པ་ཡང་ཡོད་ལ། འདུས་བྱས་མི་སྐྱེ་བའི་ཆོས་ཅན་ཡིན་པས་བརྟགས་
མིན་འགོག་པ་ཡང་ཐོབ་པ་ཡོད་པའི་ཕྱིར་ཏེ། རང་འགྲེལ་ལས། གང་
དག་གི་གཉིས་ཀ་ཐོབ་པ་ཡང་ཡོད་དེ་འདི་ལྟ་སྟེ་ཟག་པ་དང་བཅས་པ་མི་སྐྱེ་
བའི་ཆོས་ཅན་རྣམས་ཀྱི་ལྟ་བུའོ། །ཞེས་གསུངས་པའི་ཕྱིར། འོ་ན་འདིའི་
འགོག་པ་ཅིག་ཅར་ཐོབ་བམ་ཞེ་ན་ཅིག་ཅར་གྱི་ངེས་པ་མེད་དེ། དུས་ནམ་
རུང་བ་ན་ཐོབ་པའི་ཕྱིར། དེར་ཐལ། སྔོན་ལ་ཆོས་དེའི་བརྟགས་འགོག་
ཐོབ་ནས་རྗེས་སུ་ཆོས་དེའི་བརྟགས་མིན་གྱི་དེ་ཐོབ་པ་ཡང་ཡོད། དེ་ལས་
བཟློག་པ་ཡང་ཡོད། ཅིག་ཅར་ཐོབ་པ་ཡང་ཡོད་པའི་ཕྱིར། དང་བོ་གྲུབ་
སྟེ། དགྲ་བཅོམ་པ་གཟུགས་གཅིག་ལ་མིག་དང་ཡིད་གཡེང་བའི་དེ་ལས་
གཞན་པའི་གཟུགས་སོགས་ལ་དམིགས་པའི་རྣམ་ཤེས་ལྔའི་འགོག་གཉིས་
126



ཇོ་ནང་ཨེ་ཝཾ་ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འཕྲོག པོད་བཅུ་གཉིས་པ་
ཐོབ་པ་ལྟ་བུ་ཡིན་པའི་ཕྱིར། གཉིས་པ་གྲུབ་སྟེ། བཟོད་པར་ངན་འགྲོའི་
བརྟགས་མིན་འགོག་པ་སྔོན་དང་། མཐོང་ལམ་དུ་ངན་འགྲོའི་བརྟགས་
འགོག་ཐོབ་པ་ལྟ་བུ་ཡིན་པའི་ཕྱིར། གསུམ་པ་གྲུབ་སྟེ། རྒྱལ་སྲས་མ་ལས།
ཁ་ཅིག་ནི་ཅིག་ཅར་ཏེ་མཐོང་བས་ཐོབ་པའི་ཉོན་མོངས་པ་ཆེན་པོའི་ཡང་
ཆེན་པོའི་གཉེན་པོ་སྐྱེས་པ་ན། ཉོན་མོངས་པ་ཆེན་པོ་མ་འོངས་པ་དེ་དག་
གིས་སོ་སོར་བརྟགས་པའི་འགོག་པ་དང་སོ་སོར་བརྟགས་པ་མ་ཡིན་པའི་
འགོག་པ་ཅིག་ཅར་ཐོབ་བོ། །ཞེས་གསུངས་པའི་ཕྱིར། །
ཚོར་བ་མ་འོངས་པ་མི་སྐྱེ་བའི་ཆོས་ཅན་དེ་ཚོར་བ་ཡིན་པར་ཐལ། ཚོར་
བ་དུས་གསུམ་པོ་ཚོར་བ་ཡིན་པའི་ཕྱིར་ཏེ། ཚོར་བ་ལ་དུས་གསུམ་ཀ་ཡོད་
པའི་ཕྱིར། འདོད་ན། དེ་འདྲའི་ཚོར་བ་དེ་གང་ཟག་གི་རྒྱུད་ལ་འབྲེལ་
བ་ཡིན་པར་ཐལ། ཚོར་བ་ཡིན་པའི་ཕྱིར། འདོད་ན། མ་འོངས་པ་
མི་སྐྱེ་བའི་ཆོས་ཅན་གྱི་ཚོར་བ་རྒྱུད་ལྡན་གྱི་གང་ཟག་ཡོད་པར་ཐལ། འདོད་
པའི་ཕྱིར། འདོད་ན། དེ་འདྲའི་གང་ཟག་དེ་ཞོག་བྱས་ན། མ་འོངས་
པ་མི་སྐྱེ་བའི་ཆོས་ཅན་གྱི་གང་ཟག་དེ་འཇོག་སྟེ། དེ་འདྲའི་གང་ཟག་ཡོད་
པའི་ཕྱིར། དེ་འདྲའི་གང་ཟག་དེ་གང་ཟག་མ་ཡིན་པར་ཐལ། ཚོར་བ་
མེད་པའི་ཕྱིར་ན། རྟགས་མ་གྲུབ། དེར་ཐལ། ཚོར་བ་ད་ལྟ་ན་མེད་པའི་
ཕྱིར་ན་མ་ཁྱབ། དེ་འདྲའི་གང་ཟག་དེ་ལ་ཚོར་བ་ཡོད་པར་ཐལ། འདོད་
ན། ཞོག་ཟེར་ན། དེ་ལ་ཚོར་བ་མ་འོངས་པ་མི་སྐྱེ་བ་ཡོད་པའི་ཕྱིར། ཞེས་
པའི་ཚུལ་དུ་རྩོད་ལན་བྱེད་པའི་སྒོ་ཡོད་ཀྱང་འདིར་མ་འོངས་པ་མི་སྐྱེ་བའི་
ཆོས་ཅན་ཡོད་པར་འདོད་པ་སོགས་ནི་མདོ་དང་བསྟན་བཅོས་འགའ་ཞིག་
I27



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གི་ཚིག་ཟིན་ལྟར་གྲུབ་མཐའ་འཇོག་ཚུལ་གྱི་དབང་གིས་ཁས་བླངས་ཀྱི་རྣམ་
བཞག་ཙམ་ཡིན་གྱི་དོན་དམ་པར་དེ་འདྲའི་དངོས་པོ་ཞིག་ཡོད་པར་ནན་
གྱིས་སྒྲུབ་པ་མིན་པས་དེ་ལྟར་རྩོད་པའི་འོས་གཏན་མ་ཡིན་ནོ། །བྱེ་སྨྲས་
གཟུགས་ཀྱི་མ་འོངས་པ་དང་གཟུགས་ཀྱི་འདས་པ་གཉིས་ཀ་གཟུགས་ཡིན་
པར་འདོད་ཀྱང་གཟུགས་ཀྱི་མ་འོངས་པ་དེ་ཐོག་མེད་ནས་གཟུགས་ད་ལྟ་
བའི་བར་དུ་ཡོད་པ་དང་གཟུགས་ཀྱི་འདས་པ་གཟུགས་ད་ལྟ་བ་འགགས་པ་
ནས་མཐའ་མེད་ཀྱི་བར་དུ་མི་མངོན་པར་ཕུག་ན་གནས་པ་ལྟར་ཡོད་པར་
མི་འདོད་དེ། མ་འོངས་པ་ནི་ཆོས་དེ་སྐྱེ་བའི་རྒྱུའི་རྒྱུན་ཡོད་ཀྱང་རྐྱེན་མ་
ཚང་བའི་སྐབས་སུ་ཡོད་ཀྱི་དེ་ལས་གཞན་དུ་མེད། འདས་པ་ནི་གཞི་དེར་
སྔར་ཆོས་དེ་ད་ལྟ་བར་སྐྱེ་བ་དེ་ད་ལྟ་འགགས་པར་གྱུར་པའི་སྐབས་ཡིན་པའི་
དུས་སུ་ཡོད་ཀྱི་དེ་ལས་གཞན་དུ་མེད་པར་འདོད་པའི་ཕྱིར། དེས་ན་སྦྱོར་
ལམ་བཟོད་པའི་དུས་ཀྱི་ངན་འགྲོའི་སྐྱེ་བའི་བརྟགས་མིན་འགོགས་ཀྱི་དགག་
བྱའི་གཞིར་གྱུར་པའི་ངན་འགྲོའི་སྐྱེ་བ་མ་འོངས་པ་མི་སྐྱེ་བའི་ཆོས་ཅན་དེ་
ངན་འགྲོའི་སྐྱེ་བ་ཡིན་ཀྱང་དེ་རྣམ་པ་ཐམས་ཅད་དུ་ངན་འགྲོ་བར་གནས་
པ་ཞིག་ཏུ་ཐལ་མི་དགོས་ཏེ། ནམ་དེ་སྐྱེ་རུང་གི་རྒྱུ་མེད་པ་ན་གང་ཟག་
དེའི་རྒྱུ་སོགས་སུ་ཡོད་པར་འདོད་མི་དགོས་པའི་ཕྱིར་རོ། །ད་ལྟའི་ཁྱི་རྒན་
རྒྱ་བོ་ལ་ཐོབ་འགྱུར་ཀྱི་འགོགས་བདེན་དེ་ད་ལྟ་གང་དུ་ཡོད་ཅེ་ན་རྟོག་ཡུལ་
ན་ཡོད། དེ་གང་ཟག་ཞིག་གི་རྒྱུད་དང་འབྲེལ་བར་རྟོག་ཡུལ་ན་ཡོད་དམ།
མ་འབྲེལ་བར་ཡོད་ཅེ་ན། འབྲེལ་བར་ཡོད། ཁྱི་རྒན་རྒྱ་བོའི་རྒྱུད་དང་འབྲེལ་
བར་ཡོད་དམ། ཁྱི་རྒན་ལས་གཞན་པའི་རྒྱུད་དང་འབྲེལ་བར་ཡོད་དམ།
128



ཇོ་ནང་ཨེ་ཝཾ་ ཤེས་རིག་དཔེ་ཚོགས། མངོན་པའི་དྲིས་ལན་རྩོམ་འཕྲོ། པོད་བཅུ་གཉིས་པ་
གཞན་པའི་རྒྱུད་དང་འབྲེལ་བར་ཡོད། ཁྱི་རྒན་ལས་གཞན་པ། ཁྱི་རྒན་
དང་རྒྱུད་གཅིག་པའི་རྒྱུད་དང་འབྲེལ་ལམ། དེ་དང་རྒྱུད་ཐ་དད་པའི་རྒྱུད་
དང་འབྲེལ་ན། ཁྱི་རྒན་དང་རྒྱུད་གཅིག་པའི་འཕགས་པ་མ་འོངས་པའི་
རྒྱུད་དང་འབྲེལ། ཁྱི་རྒན་དང་རྒྱུད་གཅིག་པའི་འཕགས་པ་མ་འོངས་པ་
ད་ལྟར་ཡོད་པར་ཐལ། ཟེར་ན། ཡོད་དེ། ད་ལྟ་ཁྱི་རྒན་ལ་ཐོབ་འགྱུར་
གྱི་འཕགས་པའི་རྒྱུའི་རྒྱུན་ཡོད་པའི་ཕྱིར་ཏེ། ཁྱི་རྒན་གྱི་ཡིད་ཤེས་འཕགས་
ལམ་ཐོབ་རུང་དུ་གནས་པ་དེ་ཡོད་པའི་ཕྱིར། མ་འོངས་པ་མི་སྐྱེའི་གཟུགས་
འདུས་བྱས་ཡིན་ཏེ། འདིར་འདུས་བྱས་ནི་རྒྱུ་རྐྱེན་དུ་མ་འདུས་ནས་བྱས་
པ་དང་། བྱེད་འགྱུར་དང༌། བྱེད་རུང་གསུམ་པོ་ཅི་རིགས་པའི་སྒོ་ནས་
འཇོག་དགོས་པ་ལ་འདི་བྱེད་རུང་ཡིན་པའི་ཕྱིར་རོ། །དེ་སྐྱེ་བའི་རྒྱུའི་རིགས་
འགའ་ཡོད་པ་ལ་རྐྱེན་མ་ཚང་བས་མི་སྐྱེ་བ་ཡིན་གྱི་རྐྱེན་ཚང་ན་རྒྱུ་རྐྱེན་གྱིས་
བྱེད་རུང་དང་སྐྱེ་རུང་ཡིན་པའི་ཕྱིར་ཏེ། ཆོས་དེའི་རྒྱུའི་རིགས་ཡོད་པ་
ལ་རྐྱེན་མ་ཚང་བས་མི་སྐྱེ་བ་ལ་རེ་ཞིག་མི་སྐྱེ་བ་དང་གཏན་མི་སྐྱེ་བ་གཉིས་
ཡོད་པར་ཁས་ལེན་པ་ཡིན་པའི་ཕྱིར། །
འགོག་ལམ་གཉིས་ཆོས་ཅན། དམིགས་མཚུངས་གང་རུང་གི་སྒོ་ནས་
ཟག་པ་རྒྱས་རུང་ཡིན་པར་ཐལ། དེ་གང་རུང་གི་སྒོ་ནས་ཟག་པ་སྐྱེ་རུང་
ཡིན་པའི་ཕྱིར། རྟགས་གྲུབ་སྟེ། དེ་གཉིས་ལ་དམིགས་ནས་ཟག་པ་སྐྱེས་
པ་ཡོད་པའི་ཕྱིར། དེར་ཐལ། འགོག་པ་མཐོང་སྤང་ཉོན་མོངས་གསུམ་
དང་ལམ་མཐོང་སྤང་ཉོན་མོངས་གསུམ་དང་དྲུག་ཡོད་པའི་ཕྱིར། འགོག་
དང་ལམ་མཐོང་སྤང་བྱ་བ། །ལྟ་དང་ཐེ་ཚོམ་དེ་དག་དང་། །ལྡན་དང་འབའ་
129



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཞིག་མ་རིག་པ། །དྲུག་ནི་ཟག་མེད་སྤྱོད་ཡུལ་ཅན། །ཞེས་གསུངས་པའི་ཕྱིར།
རྩ་བར་འདོད་ན། ཟག་བཅས་ཡིན་པར་ཐལ། འདོད་པའི་ཕྱིར།
ཁྱབ་ཅིང་། འདོད་མི་ནུས་ཏེ། རང་འགྲེལ་ལས། དེ་གཉིས་ལ་རྒྱུས་
པར་མི་འགྱུར་བས་དེ་གཉིས་ཟག་པ་དང་བཅས་པ་ཉིད་དུ་ཐལ་བ་མེད་དོ། །
ཞེས་དང་། གང་སྤེལ་ལས། དེ་དགག་པའི་ཕྱིར་འགོག་པ་དང་ལམ་གྱི་
བདེན་པ་ལ་དམིགས་པས་ཀྱང་ཞེས་བྱ་བ་ལ་སོགས་པ་སྨྲོས་ཏེ། ཞེས་གསུངས་
པའི་ཕྱིར། །
གཞན་ཡང་ཆོས་ཐམས་ཅད་ཆོས་ཅན། ཁྱོད་ལ་བདག་ཏུ་ལྟ་བ་དང་
སྲེད་པ་དག་གིས་བདག་གིར་བྱས་པར་ཐལ། ཁྱོད་དམིགས་པའི་ཟག་བཅས་
ཡིན་པའི་ཕྱིར། ཁྱབ་སྟེ། དེ་གཉིས་གང་རུང་གིས་བདག་གིར་མ་བྱས་པ་
ལ་དམིགས་པའི་ཟག་པའམ་ཕྲ་རྒྱས་ཉོན་མོངས་རྣམས་རྒྱས་མི་རུང་བའི་ཕྱིར་
ཏེ། རྒྱལ་སྲས་མ་ལས། དངོས་པོ་གང་ཞིག་བདག་ཏུ་ལྟ་བ་དང་སྲེད་པ་
དག་གིས་བདག་གིར་བྱས་པ་དེ་ལ་ནི་ཕྲ་རྒྱས་གཞན་དག་ཀྱང་རྒྱས་པར་ནུས་
ཏེ། རས་གཤེར་བ་ལ་རྡུལ་ཆགས་པ་ལྟ་བུ་ཡིན་ན་ཟག་པ་མེད་པ་ནི་དེ་ལྟ་
མ་ཡིན་ལ། ཞེས་གསུངས་པའི་ཕྱིར། རྩ་བར་འདོད་ན། འདུས་མ་བྱས་
གསུམ་དང་ལམ་བདེན་ལ་ཡང་བདག་ལྟ་དང་སྲེད་པས་བདག་གིར་བྱས་པར་
ཐལ། འདོད་པའི་ཕྱིར། འདོད་མི་ནུས་ཏེ། ཟག་མེད་ཡིན་པའི་ཕྱིར།
ཁྱབ་སྟེ། འདི་ཉིད་ལས། ཟག་མེད་གོང་མའི་སྤྱོད་ཡུལ་མིན། །བདག་
གིར་མ་བྱས་གཉེན་པོའི་ཕྱིར། །ཞེས་གསུངས་པའི་ཕྱིར།
130



ཇོ་ནང་ཨེ་ཝཾ་ཤེས་རིག་དཔེ་ཚོགས།
དོལ་པོ་བའི་རྣམ་ཐར་རགས་བསྡུས་བྱིན་རླབས་ཆར་ཐང་།
པོད་བཅུ་གཉིས་པ།
༄༅། །ཆོས་རྗེ་དོལ་པོ་བའི་རྣམ་ཐར་རགས་བསྡུས་བྱིན་
རླབས་ཆར་བཟད་འབེབས་
པའི་སྤྲིན་ཕུང་།
གླེང་བརྗོད།
བོད་ཀྱི་རིག་གནས་ཞེས་གྲགས་པ་འདི་ཉིད་འཛམ་གླིང་ཤར་ནུབ་
ཀྱི་ཡུལ་གྲུ་ཀུན་ཏུ་དར་ཁྱབ་ཆེ་བ་མ་ཟད་བོད་ཀྱི་ཆོས་དང་རིག་གཞུང་སློབ་
གཉེར་བྱེད་སའི་སྡེ་ཚན་དང་སློབ་མའང་མི་ཉུང་བ་ཡོད། དེ་དག་གིས་
རང་རིགས་ཀྱི་རིག་གནས་ཉམས་པ་སོར་ཆུད་དང་མི་ཉམས་གོང་འཕེལ་གྱི་
བྱ་བ་སོ་སོའི་འཁོས་དང་བསྟུན་ཏེ་ཕྱོགས་དང་རིས་སུ་མ་ཆད་པའི་སྐྱེས་བུ་
དམ་པ་རྣམས་ཀྱིས་ལྗགས་རྩོམ་གནང་བའི་གསུང་རབ་དཔེ་དཀོན་མང་བོ་
བསྟར་ཆགས་སུ་པར་དུ་བསྐྲུན་པའི་ 《གཙུག་ལག་ཞིབ་དཔྱོད》ཅེས་པའི་
དཔེ་ཚོགས་ཀྱི་ནང་དུ་རི་ཆོས་ངེས་དོན་རྒྱ་མཚོ་ཞེས་པའི་ཐུན་མོང་མ་ཡིན་
པའི་ངེས་དོན་གྱི་གསུང་རབ་ཆེན་པོ་འདི་ཉིད་རྒྱ་ཆེའི་གཟིགས་པ་བོ་རྣམས་
ཀྱི་སྤྱན་ལམ་དུ་འབུལ་བའི་སྐབས་དང་བསྟུན་ནས་གཞུང་འདིའི་བྱེད་པ་བོའི་
ལོ་རྒྱུས་ཅུང་ཟད་ངོ་སྤྲོད་པར་བྱ་སྟེ། དེ་ཡང་འཇམ་མགོན་བླ་མ་ཏཱ་ར་ནཱ་
ཐའི་དུས་འཁོར་ཆོས་འབྱུང་ལས་གསུངས་པ་ཇི་བཞིན་འདིར་འགོད་པར་བྱ་
སྟེ། དེ་ཡང་། ཆོས་རྗེ་ཀུན་མཁྱེན་དོལ་པོ་བ་ཤེས་རབ་རྒྱལ་མཚན་དཔལ་
བཟང་བོ་གང་ཉིད་འཕགས་བོད་གཞན་སྟོང་བླ་མ་བརྒྱུད་པའི་རིམ་པ་ལྟར་
131



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ན་བཅུ་དྲུག་པ། དཔལ་ཀ་ལ་པའི་གསང་ཆེན་བརྒྱུད་པའི་བྱིན་རླབས་
དོན་བརྒྱུད་ཀྱི་རིམ་པ་ལྟར་ན་བཅོ་བརྒྱུད་པ། ཇོ་ནང་བའི་གདན་རབས་
བཞི་བ་ཡིན་ལ། ཡུལ་མངའ་རིས་ཀ་ཡོ་རིའི་གྲོང་ཁྱེར་དུ་ཡབ་ཡེ་ཤེས་དབང་
ཕྱུག་དང་། ཡུམ་ལྷ་མོ་ཚུལ་ཁྲིམས་རྒྱན་ཞེས་བྱ་བའི་སྲས་སུ་རབ་ལོ་ལྔ་བའི་
ཆུ་ཕོ་འབྲུག་སྤྱི་ལོ་ ༡༢༩༢ ལ་སྐུ་བལྟམས། ཆུང་ངུའི་དུས་ནས་བླ་མ་སྐྱི་
སྟེང་བ་སོགས་བླ་མ་མང་རབས་བསྟེན། ཆོས་ཀྱང་རྙིང་མ་དང་། དབུ་
མ་རིགས་ཚོགས་སོགས་དང་། རིག་གནས་དང་བཟོ་གནས་ཕྲ་མོ་མང་
བོ་ཆུང་ངུའི་དུས་ནས་ཚེགས་མེད་དུ་མཁྱེན། དགུང་ལོ་བཅུ་བཞི་བཅོ་ལྔ་
ཙམ་ལ་དགོན་པའི་བྱ་བ་ཐན་ཐུན་མཛད་དགོས་བྱུང་། ཕྱིས་གསུང་ལས།
བར་དེར་དོན་མེད་ཡུན་རིང་དུ་འདས་གསུངས། དགུང་ལོ་བཅུ་བདུན་
པ་ལ་སྐྱི་སྟོན་འཇམ་དབྱངས་གྲགས་པ་རྒྱལ་མཚན་ཡ་རྩེར་ཕེབས་པའི་ལམ་
ཞོར་ལ། གློ་བོ་སྟེང་དུ་ཕེབས་པ་དང་མཇལ། འཕྲེང་བ་སྐོར་གསུམ་སོགས་
ཀྱི་ལག་ལེན་དང་ཆོས་ཀྱང་མང་དུ་གསན། དེ་རྗེས་མར་ཕེབས་པ་དང་
ཡང་མཇལ་ནས། གསང་སྔགས་ཀྱི་ཆོས་སྣ་མང་བོ་དང་། ཚད་མ་བསྡུས་
པ་མཁྱེན་པར་མཛད། དེ་རྗེས་སྐྱི་སྟོན་འཇམ་དབྱངས་ཀྱི་དྲུང་དུ་ཕེབས་
པར་བཞེད་ནས། དགུང་ལོ་ཉི་ཤུ་རྩ་གཅིག་པ་ལ་གཅིག་པུར་བྲོས་ནས་ཕེབས།
ལམ་དུ་འབྲོག་པའི་ཁྱིས་ཞལ་རས་ལ་རྨུགས་པ་དང་། བཤུལ་ཐག་རིང་བ་
སོགས་ཀྱིས་ཤིན་ཏུ་འོ་བརྒྱལ་བར་བྱུང་ཡང་། ཐུགས་ཀྱི་བརྟན་པ་མ་ཞུམ།
ངལ་དུབ་ཆེ་བ་ཡབ་ཡུམ་གྱི་བཀའ་བཅག་པས་ལན་དགོངས་ཏེ། ལ་ཁ་
ཅིག་ནས། ཡབ་ཡུམ་བཞུགས་པའི་ཕྱོགས་སུ་ཕྱག་དང་བཤགས་པ་མང་
132



ཇོ་ནང་ཨེ་ཝཾ ཤེས་རིག་དཔེ་ཚོགས། དོལ་པོ་བའི་རྣམ་ཐར་རགས་བསྡུས་བྱིན་རླབས་ཆར་བར་། པོད་བཅུ་གཉིས་པ།
བོ་མཛད་པས་དེ་ཕྱིན་ཆད་བདེ་བར་བྱུང་། དེ་ནས་ས་སྐྱར་སྐྱི་སྟོན་འཇམ་
དབྱངས་ཀྱི་དྲུང་དུ་ཕར་ཚད་མངོན་པ་གསུམ་དུས་གཅིག་ཏུ་བསླབས་པས།
གྲོགས་རྣམས་ཀྱིས་གཅིག་ལ་དྲིལ་བ་འཐད་ཟེར་ཡང་། མ་གསན་པར་
གསུམ་པོའི་སྟེང་དུ་སྤྱོད་འཇུག་སྔགས་ཆོས་འགའ་ཡང་བསྣན། ལོ་ཕྱེད་
གཉིས་ནས། གཞུང་བཞི་ཆར་འགྲེལ་བ་དང་བཅས་པའི་ཚིག་དོན་མཐའ་
དག་ཐུགས་སུ་ཆུད་ནས། བཤད་གསར་མཛད་པའི་ཆས་སྒྲུབ་པ་ལ་རྟ་
ནག་ཏུ་ཕེབས། སློབ་དཔོན་རིན་ཡེའི་དྲུང་དུ་ཟླ་བ་གསུམ་ཙམ་བཞུགས།
རྡེའུའི་བཅུད་ལེན་སོགས་ཁ་ཟས་རྒྱུན་གཅོད་ཀྱི་གདམས་ངག་སྤྱོད་བཞིན་
དུ། བྱམས་པའི་ཆོས་ལྔའི་བཤད་པ་ཚར་གཅིག་གསན། དེ་རྗེས་བཤད་
གསར་མཛད། བཀའ་རྒྱས་འབྲིང་བསྡུས་གསུམ་སོགས་ཤེར་ཕྱིན་གྱི་མདོ་
རྣམས་ཡུད་ཙམ་ལ་གསན་པས་ཐམས་ཅད་ཐུགས་སུ་ཆུད། དབུས་གཙང་
གི་སྡེ་ཕལ་ཆེར་དུ་གྲྭ་སྐོར་ལ་ཕེབས་པས། མཁྱེན་རབ་ཀྱི་རྩལ་དང་། རིགས་
པའི་རྣམ་འགྱུར་བཟང་ཞིང་། ཤེར་ཕྱིན་འབུམ་སོགས་མདོ་སྡེ་དུ་མའི་
ཚིག་མཐའ་དག་ཐུགས་ལ་བྱང་བར་བཞུགས་པ་དང་། གཞུང་ཆེ་ཆུང་
གང་ལ་ཡང་ཐོགས་པ་མེད་པར་མཁྱེན་པ་རྒྱས་པས། ཐམས་ཅད་ཀྱིས་
ཀུན་མཁྱེན་རོང་དུ་འདུག་ཅེས་བསྔགས་པས། ཀུན་མཁྱེན་ཀྱིས་མཚན་
དེ་དུས་ནས་ཀྱང་ཐོགས། སྤྱིར་མདོ་སྔགས་ཀྱི་ཆོས་གསན་པའི་བླ་མ་སུམ་
ཅུ་ལྷག་ཅིག་མངའ། མཆོག་ཏུ་གྱུར་པ་སྐྱི་སྟོན་འཇམ་དབྱངས་ལ་མདོ་
སྔགས་ཀྱི་གཞུང་ཆེ་ཆུང་དཔག་ཏུ་མེད་པ་དང་། དབང་བསྐུར་རང་ཡང་
ཟུར་བཀའ་བདུན་ཅུ་ཙམ་གསན། དཔལ་དུས་ཀྱི་འཁོར་ལོའི་ཕྱོགས་ལ་
{33



ཀུན་དགའདཔལ་ལྡན་རྒྱུ་མཚོའི་གསུང་འབུམ།
ཡང་། དང་བོར་བླ་མ་འདིའི་དྲུང་དུ་དབང་རྒྱུད་མན་ངག་ཐམས་ཅད་
ལ་ཤིན་ཏུ་མཁས་པར་མཛད་པ་ཡིན། འཆད་ཉན་ཟུར་ཆོས་པ་ཡང་ལོ་
ཤས་མཛད། ཆོས་ལུང་ཚོགས་པའི་མཁན་ཆེན་བྱང་སེམས་བསོད་ནམས་
གྲགས་པ་ལ་བསྙེན་རྫོགས་ཞུས་ཤིང་། འདུལ་བ་མདོ་རྩ་གཞུང་འགྲེལ་
དང་བཅས་པ་མ་ལུས་པ་གསན་ཅིང་མཁྱེན་ནས། སྐུ་བཙུན་པའི་མཐར་
ཐུག་པར་བཞུགས། བར་སྐབས་དེར་ཡུལ་དུ་ཕེབས། ཡབ་ཡུམ་སོགས་
དང་མཇལ། སྔོན་བཀའ་བཅག་ནས་དབུས་གཙང་དུ་ཕེབས་པ་ལ་བཟོད་
གསོལ་བྱས། མི་དགྱེས་མེད་པར་མཛད། ལོ་གཅིག་ཙམ་བཞུགས། སླར་
ས་སྐྱར་ཕེབས། དགུང་ལོ་སུམ་ཅུ་བ་ལ་ཇོ་ནང་དུ་དོན་གཅོད་གཅིག་ལ་
ཕེབས་པས། སྒྲུབ་ཚུགས་ལ་ཐུགས་དད་སོང་། དེ་ནས་ལྷ་ས་དང་མཚུར་
ཕུ་སོགས་སུ་ཕེབས། ཆོས་རྗེ་ ( ཀརྨ་རང་བྱུང་རྡོ་རྗེ་ ) རང་བྱུང་བ་དང་ཆོས་ཀྱི་
གསུང་གླེང་མང་དུ་མཛད། རང་བྱུང་བས་རྗེ་འདིའི་ལུང་རིགས་ཀྱི་ཞལ་
ཡ་མ་ཐེག་ཀྱང༌། མངོན་ཤེས་བཟང་བོ་མངའ་བས། ཁྱེད་ལ་ལྟ་གྲུབ་
དང་ཆོས་སྐད་ད་ལྟའི་འདི་བས་ཀྱང་ཆེས་བཟང་བ་ཅིག་མྱུར་དུ་འོང་། ཞེས་
ལུང་བསྟན། དགུང་ལོ་སོ་གཅིག་པ་ལ་ཇོ་ནང་དུ་ཕེབས། མཁས་བཙུན་
ཆེན་པོ་ལ་སྤྱིར་དབང་དང་གདམ་པ་མང་དུ་གསན། སྦྱོར་དྲུག་ལ་ཉམས་
ཁྲིད་མཛད། དམིགས་པ་ཞུ་བའི་སྐབས་མ་གཏོགས་སུ་དང་ཡང་མི་འཕྲད་
པར་མཁའ་སྤྱོད་བདེ་ལྡན་དུ་བཞུགས། སོར་སྡུད་བསམ་གཏན་གྱི་ཉམས་
རྟོགས་མཐར་ཕྱིན་པས། བླ་མའི་གསུང་ནས་མགྱོགས་ཁྲིད་བྱ་གསུང་བ་
ལ། གོལ་ལེ་སྐྱོང་བར་ཞུ་ཞུས་ཏེ་སྒོམ་པར་མཛད་པས། སྲོག་རྩོལ་མཐར་
134



ཇོ་ནང་ཨེ་ཝཾ་ ཤེས་རིག་དཔེ་ཚོགས། དོལ་པོ་བའི་རྣམ་ཐར་རགས་བསྡུས་བྱིན་རླབས་ཆར་བར། པོད་བཅུ་གཉིས་པ།
ཕྱིན་པའི་རྟགས་རྒྱུད་ནས་བཤད་པ་བཞིན་མངའ། དེ་ནས་ལྷ་སར་སྨོན་
ལམ་མཛད་ཅིང་། ཡེར་བར་ཐོག་གཅིག་ཐུགས་དམ་ལ་བཞུགས། ཡང་
ཡར་ཕེབས་ཏེ། སྐྱིད་ཕུག་དུ་བླ་མ་ཀུན་སྤངས་ཆོས་གྲགས་པ་ལ། འགྲེལ་
ཆེན་ཚར་གཅིག་གསན་ནས་གསུངས། མཁས་བཙུན་ཆེན་པོའི་གསུང་
གནང་བས། དགེ་བཤེས་ལྔ་བཅུ་ཙམ་ལ་རྒྱུད་འགྲེལ་གྱི་བཤད་པ་རྒྱས་པ་
ཚར་གཅིག་གསུངས། དེ་ནས་བླ་མའི་བཀའ་ནན་ཆེན་པོས་དགུང་ལོ་སོ་
ལྔའི་སྟེང་ཇོ་ནང་གི་གདན་སར་ཕེབས། མཁས་བཙུན་ཆེན་པོ་ཤིན་ཏུ་
དགྱེས་ནས། ལོ་གཉིས་སུ་ཉེ་བ་ཙམ་ལ་ཉིན་མཚན་མེད་པར། དབང་
ལུང་འཁྲིད་བཤད་པ་སོགས། བླ་མ་ཉིད་ལ་མངའ་བའི་ཆོས་ཐམས་ཅད་
སྩལ། སྤྱིར་སྐྱི་སྟོན་འཇམ་དབྱངས་དང་། མཁས་བཙུན་ཆེན་པོ་ལ་ཆོས་
གསན་པ་ནི་མཐའ་ཡས་ཏེ། འདི་ཙམ་ཞེས་གྲངས་འཛིན་པ་ནི་དཀའ་
འོ། །
གཞན་སྟོང་གི་ལྟ་སྒོམ་ཁྱད་པར་ཅན་ནི། མཁའ་སྤྱོད་བདེ་ལྡན་དུ་
བཞུགས་པའི་ཚེ་ཐུགས་ལ་འཁྲུངས་པ་ཡིན་ཡང་། ལོ་ཤས་ཤིག་གཞན་ལ་
མ་གསུངས། གདན་སར་ཕེབས་ནས་ལོ་ཤས་ནས། སྐུ་འབུམ་ཆེན་མོའི་
རྨང་འདིངས་པ་དང་། བཟང་ལྡན་གོང་གི་ཆོས་ཁྲིར་བཞུགས། བཤེས་
གཉེན་དམ་པ་བཅུ་ལྷག་ལ། སྙིང་བོའི་མདོ་བཅུའི་བཤད་པ་རང་བཞེད་
རྩལ་དུ་བཏོན་ནས་རྒྱས་པར་གསུངས། གཞན་སྟོང་སྟོན་པའི་གསུང་རབ་
ཐན་ཐུན་ཀྱང་མང་དུ་མཛད། དཔེ་རྣམས་དང་ཆོས་སྐད་ཕྱོགས་ཐམས་
ཅད་དུ་ཁྱབ་པས། མཁས་པ་ཕལ་གྱིས་བློར་མ་ཤོང་། དངོས་སུ་འབེལ་
135



ཀུན་དགའ་དཔལ་ལྡན་རྒྱུ་མཚའི་གསུང་འབུམ།
གཏམ་རྩོད་པ་ཞུས་པ་རྣམས། རྒྱ་མཚོ་ལ་ཁ་བ་བབས་པ་བཞིན་དུ་སོང་
བས། དངོས་སུ་མཇལ་བ་རྣམས་གྲུབ་མཐའ་ལ་ངེས་ཤེས་དང་། བླ་
མ་ལ་དད་པ་ཐོབ་པ་ཤ་སྟག་བྱུང་། རིང་ན་གནས་པ་རྣམས་ཀྱང་ངག་ལན་
དང་རྩོད་ཡིག་བསྐུར་བ་རྣམས་ལ་ཆོས་དང་མཐུན་པའི་ལན་མཛད་པས་ངེས་
པ་རྙེད། ཕྱིས་གྲུབ་མཐའ་དེ་རྩོད་བྲལ་དུ་སོང་ནས། ཕྱོགས་བཞིའི་དགེ་
བཤེས་དུ་མས་བསྐུལ་ནས། ངེས་དོན་རྒྱ་མཚོ་སོགས་ཡིག་ཆ་ཆེ་བ་རྣམས་
མཛད་པ་ཡིན། མཆོད་རྟེན་ཆེན་མོ་བཞེང་བའི་ཚེ། སྲོག་ཆགས་ཤིན་
ཏུ་མང་བ་ལ་ལྗགས་སྔགས་མཛད། སེ་གོལ་གཏོགས་པས། སྲོགས་ཆགས་
གཅིག་ཀྱང་མེད་པར་སོང་ཞིང་། ནམ་མཁའ་འཇའ་འོད་ཀྱིས་ཁེངས།
ཆུ་མེད་པ་ལ་བཅའ་ལུང་གི་ཕུ་ཆུ་ནར་གྱིས་ཐོན། གཞལ་ཡས་ཁང་གི་ཐོག་
ཕུབས་དང་
། གདུགས་ཀྱི་ཐོག་ཕུབས་ཀྱང་ཉི་མ་རེ་རེ་ཁོ་ན་ལ་ཁེལ། རླུང་
ཤིན་ཏུ་ཆེ་བ་དང་། ཆར་ཞོད་ཆེ་བ་བྱུང་རེས་ལ་བདེན་སྟོབས་བརྗོད་པས།
འཕྲལ་ལ་ཉིད་དུ་ཞི་བ་ཁོ་ན་བྱུང༌། ཆོས་ཁྲིའི་ཁར་ཆོས་གསུང་བ་དང་།
བཟོ་བོ་རྣམས་ཀྱི་སར་བཀོད་པ་མཛད་པ་དང་། གཟིམས་ཆུང་དུ་ཐུགས་
དམ་ལ་བཞུགས་པ་སོགས། སྐུ་ལུས་ཀྱི་བཀོད་པ་གསུམ་དུས་གཅིག་ཏུ་
འབྱུང་བ་ནི་མང་བོས་ཡང་ཡང་མཐོང་། སྐུའི་བཀོད་པ་བརྒྱད་དུས་གཅིག་
ཏུ་འབྱུང་བ་ཡང་འགའ་རེས་མཐོང་། སྔ་ཕྱི་ཇོ་ནང་དང༌། ཕུག་མོ་ཆོས་
རྫོང་དང་། སྤྱི་བར་ཕུག་གི་བྲག་གི་ངོས་མི་ཡེ་མི་ཐར་བ་མང་བོར་ཡུད་
ཀྱིས་ཕེབས་ནས། མཆོད་རྟེན་མང་བོ་བཞེངས། ལ་ལ་ད་ལྟ་ཡང་སྣང་།
ཐོག་མར་ཇོ་ནང་དུ་ཕེབས་པའི་སྐབས་ཉིད་ན་མདའ་ནས་ཡར་ཕེབས་པས།
136



ཇོ་ནང་ཨེ་ཝཾ་ ཤེས་རིག་དཔེ་ཚོགས། དོལ་པོ་བའི་རྣམ་ཐར་རགས་བསྡུས་བྱིན་རླབས་ཚར་བཟང་། པོད་བཅུ་གཉིས་པ།
ནམ་མཁའ་ལ་དུས་ཀྱི་འཁོར་ལོའི་དཀྱིལ་འཁོར་ཡོངས་སུ་རྫོགས་པར་གཟིགས།
དེ་ནས་བཟུང་ཡི་དམ་གྱི་ཞལ་གཟིགས་པ་ནི་གྲངས་ལས་འདས་ཏེ་ཆེར་ཆེར་
ཡང་མི་མཛད། འཕགས་པ་སྤྱན་རས་གཟིགས་དང་མི་ལབ་པ་བཞིན་ཡོད་
ལ། གུར་གྱི་མགོན་པོ་དང་། རྣམ་ཐོས་སྲས་བྲན་བཞིན་འཁོར། ཕྱག་
མཆོད་ཐུགས་དམ་མཛད་རེས་ཀྱིས། རིགས་གསུམ་མགོན་པོ་དང་། འཕགས་
མ་སྒྲོལ་མ་དང་། སྨན་བླ་དང་། བྱམས་པ་རྣམས་རེས་མོས་ཀྱིས་འབྱོན།
མཁའ་འགྲོ་རྒྱ་མཚོ་དང་། སྒྱུ་འཕྲུལ་དྲ་བ་དང་། སྡོམ་པ་ཆེ་ཆུང་དང་།
རྡོ་རྗེ་ཕག་མོ་དང་། རྡོ་རྗེ་དབྱིངས་ལ་སོགས་པའི་དཀྱིལ་འཁོར་གཟིགས་
པ་ཡང་གྲངས་ལས་འདས། བདེ་བ་ཅན་གྱི་སྨོན་ལམ་མཛད་པའི་ཚེ། བདེ་
བ་ཅན་གྱི་ཞིང་ཁམས་དངོས་སུ་གཟིགས་པ་དང་། གཟིམས་ཁང་བདེ་བ་
ཅན་དུ་གུ་རུའི་ཚེས་བཅུའི་མཆོད་པ་མཛད་པའི་ཚེ། སློབ་དཔོན་པདྨ་
མཁའ་འགྲོའི་ཚོགས་དང་བཅས་པ་མངོན་སུམ་དུ་བྱོན་ནས་ཤིས་བརྗོད་མཛད་
པ་དང་། མཆོད་རྟེན་བཞེང་བའི་ལས་ལ་ཞུགས་ཚད་བདེ་བ་ཅན་དུ་འགྲོ་
བའི་མཚན་མ་གཟིགས། སྤུན་གསུམ་དུ་བཞུགས་སྐབས། ཐུགས་དམ་
གྱི་ལྷ་ཇོ་བོ་ལ་རབ་གནས་མཛད་པའི་ཚེ། འཇའ་འོད་ལ་བཀྲ་ཤིས་རྟགས་
བརྒྱུད་ཀྱི་གཟུགས་ཤིན་ཏུ་གསལ་བ་ནུབ་ཕྱོགས་ནས་བྱུང་བ་དང་། མེ་
ཏོག་གི་ཚོགས་ཁ་དོག་སྣ་ཚོགས་པ་མང་བོ་སྙོན་མེད་དུ་བབས། ནམ་ཕྱེད་
སྐུ་འབུམ་ནང་དུ་ཆུ་ཤོར་བ་སོགས་ཕྲན་བུ་རྣམས་ཀྱང་འཕྲལ་དུ་མཁྱེན་ཅིང་།
གོང་མ་ཡོན་མཆོད་ཀྱི་མངའ་ཐང་འགྱུར་ལྡོག་དང་། རྒྱལ་ཁམས་ཀྱི་འགྱུར་
ལྡོག་རྣམས་ཀྱང་ཇི་སྐད་གསུངས་པ་བཞིན་ཐོག་ཏུ་ཁེལ། ཧོར་གྱི་སྤྱན་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
འདྲེན་འབྱུང་བ་ཡང་སྔ་མོ་ནས་དགོངས། སྤྱན་འདྲེན་བྱུང་བའི་ཚེ། ཉིང་
རོ་དང་། བར་ཕུག་དང༌། ན་དུམ་སོགས་སུ་དབེན་པ་ཁོ་ན་བསྟེན་པ་
ལོ་བཞི་ཙམ་མཛད། ཕྱིས་རྒྱལ་བོས་ལུང་བཟང་བོ་གནང་སྟེ། ཕེབས་མི་
དགོས་པར་བྱུང་ནས། ཤིན་ཏུ་དགྱེས་ཏེ་དགོན་པར་ཕེབས། དེ་ལ་རྗེ་
འདིས་ཇོ་ནང་གི་གདན་སར་ལོ་བཅུ་བདུན་མཛད་རིང་། གཙོ་བོར་ཇོ་ནང་
ཉིད་དུ་བཞུགས་ཤིང་། སྒྲུབ་བརྒྱུད་ཀྱི་བསྟན་པ་རྒྱ་ཆེར་སྤེལ། སྐུ་འབུམ་
བཞེངས་པ་དང་། གསུང་སྒྲོགས་དང་། མཆོད་པ་འབུལ་བ་དང་། མཁས་
པ་དུ་མ་འདུས་པ་ལ། མདོ་སྔགས་ཀྱི་དབང་དང་གཞུང་བཤད་རྒྱ་ཆེར་སྩལ།
ཚོགས་པ་ཡང་སྒྲུབ་པ་སྙིང་བོར་བྱེད་པ་ཁོ་ན་རང་ཡང་ཉུང་དུས་སུ་སྟོང་ཙམ་
རེ་འཚོག་ཅིང་། སྤྱིར་ཚོགས་པ་ཉུང་དུས་སུ་ཡང་ཉིས་སྟོང་ཙམ་རེ་འདུ་
བ་བྱུང་། མང་བ་ལ་ཚད་མེད། མཆོད་རྟེན་བཞེང་བའི་ལས་ཀ་སུ་རེམ་
པ་དང་། རྒྱུ་ཚོགས་གཏོང་ཕོད་སུ་ཆེ་བ་ལ་དགེ་སྦྱོར་ཡང་ཤིན་ཏུ་བཟང་
བར་བྱུང༌། ཆོས་རྗེ་འདི་ལ་ཟབ་ལམ་གྱི་འཁྲིད་ཞུས་པ་ལ། དགེ་སྦྱོར་
གྱི་སྣེ་མ་ཟིན་པ་ནི་གཅིག་ཀྱང་མེད། མི་གེ་བྱུང་བའི་སྐབས། སློབ་མ་
ཀུན་ལ་དཀའ་ཐུབ་ཀྱི་རིགས་མང་དུ་གནང་། དཔོན་སློབ་ཀུན་གྱིས་མི་ཟས་
སྤངས། གསོལ་ཆས་ཐམས་ཅད་འཕོངས་པ་རྣམས་ལ་གནང་། ཕྱིས་
ཆོས་རྗེའི་ཐུགས་སྲས་ཀླུ་བས་ལོ་ཙཱ་བ་དང་། རྗེ་ཕྱོགས་ལས་རྣམ་རྒྱལ་བས་
གདན་ས་མཛད་པའི་རིང་། དབེན་གནས་ངེས་མེད་ཀྱི་རི་ཁྲོད་མང་བོར་
ཕེབས་ཤིང་། ཕལ་ཆེར་ནི་ཐུགས་དམ་ལ་བཞུགས་པ་དང་། ཟབ་ལམ་
གྱི་འཁྲིད་འདེབས་པའི་འགྲོ་དོན་ཉིད་གཙོ་བོར་མཛད། བར་བར་དུ་ཆོས་
138



ཇོ་ནང་ཨེ་ཝཾ་ཤེས་རིག་དཔེ་ཚོགས། དོལ་པོ་བའི་རྣམ་ཐར་རགས་བསྡུས་བྱིན་རླབས་ཆར་དང་། པོད་བཅུ་གཉིས་པ།
གསུང་བ་དང་། རྟེན་བཞེང་བ་དང་། ཡུལ་སོ་སོའི་ལྷ་ཁང་ལ་ཞིག་གསོས་
མཛད་པ་ཡང་ཤིན་ཏུ་མང་། ངམ་རིངས་སུ་ཆོས་སྡེ་བཏབས་སྟེ་བཤད་
ཉན་གྱི་གྲྭ་བཙུགས། དེར་ལྷུང་བ་ཞིག་གིས་རྐྱེན་བྱས། ཞག་བཅུ་གཉིས་
ཀྱི་རིང་སངས་རྒྱས་ཀྱི་ཞིང་ཁམས་དང་། ཡི་དམ་ཀྱི་ལྷ་བགྲང་བར་མི་དཔོག་
པའི་ཞལ་གཟིགས། རིན་ཆེན་སྡིང་གི་ལྕགས་ཟམ་འདྲེ་གདུག་པ་ཞུགས་
པ་ཞིག ཐུགས་རྟོག་མི་མཛད་ན་བསྣོམས་པར་ཞུ་ཞེས་བདག་པོས་ཕུལ་
བ་ལ། འདྲེན་ཐག་བཏང་མཚམས། ལྕགས་ཀྱི་ཚུར་ཁ་ནས་བཀའ་
ཤོག་བསྒྲགས་པ་ཙམ་གྱིས། ཕར་ཕྱོགས་ཀྱི་ལྕགས་ཐག་རང་ཆད་ལ་སོང་
སྟེ། ཚུར་ཕྱོགས་ཀྱི་ཟམ་རྡུལ་དུ་ཕུང་གིས་བྱུང་བ་སོགས་ཡ་མཚན་པའི་ལྟས་
མང་། དབུས་དམག་ཡོངས་པའི་སྐབས་ཤིག ཞག་ཤས་བློ་སྦྱོང་ཁོ་ནའི་
ཆོས་གསུངས་ཤིང་། བཟོད་པའི་བསྔགས་པ་འབའ་ཞིག་མཛད། ཆོས་
རྭར་བཞུགས་ཐོག་དམག་བརྒྱ་ཙམ་སླེབས། སྐུ་ལ་མདའ་རྡོ་མཚོན་ཆ་སྣ་
ཚོགས་འཕངས་ཀྱང་། ཅུང་ཟད་ཀྱང་མ་སྐྱོན་ཅིང་གཡོ་མེད་དུ་བཞུགས།
དེ་ནས་དད་པ་སྐྱེས་ཏེ་བཤགས་པ་ཕུལ། སྐུ་ཚེའི་སྨད་ལ་ནུབ་ཆོས་ལུང་།
འུ་ཡུག སྙེ་མོ། གནམ་སྟོད་ལུང་སོགས་རིམ་པས་བརྒྱུད་ནས། ཁྱད་
པར་ལྷ་སར་ཕེབས་ནས་ཟླ་བ་བཅུ་གཅིག་བཞུགས། དབུས་ཕྱོགས་ཀྱི་བླ་མ་
སློབ་དཔོན་དགེ་བཤེས་དཔོན་སྐྱ་སེར་སྐྱེ་བོ་ཐམས་ཅད་ཀྱིས་ཞབས་ལ་གཏུགས།
གང་ཕེབས་ཐམས་ཅད་དུ་ཟབ་ལམ་རྡོ་རྗེའི་རྣལ་འབྱོར་གྱི་འཁྲིད་དང༌། སྐྱེ་
བོའི་ཚོགས་ལ་སེམས་བསྐྱེད་དང་། ཡིག་དྲུག་གི་ཆོས་ཁོ་ན་གནང་། ལྷ་
སར་བཞུགས་རིང་གདོན་གྱི་གནོད་པ་ལ་བཀའ་ཤོག་བསྒྲགས་པ་ཙམ་གྱིས་
139



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཕན་པས། བཀའ་ཤོག་ཞུ་བ་ཉིན་རེ་བཞིན་ཤིན་ཏུ་མང་སྟེ། མང་དུས་
བརྒྱ་ཙམ་བྱུང་སྐད། ཟབ་ལམ་གྱི་འཁྲིད་ལན་བདུན་གནང་བ་ལ། འཁྲིད་
གྲྭ་སྔ་མ་རྣམས་ལ་བརྒྱ་ཙམ། ཉིས་བརྒྱ་ཙམ། ལྔ་བཅུ་ཙམ་ཅི་རིགས་
པ་ཡོད་ཅིང་། འཁྲིད་རྙིང་མ་འཁྲིད་མོ་ཆེར་གྲགས་པ་ལ། དམ་པོ་འདེབས་
པ་སྟོང་དང་བརྒྱད་བརྒྱ་ལྷག་ཙམ་བྱུང༌། གྲངས་སུ་མ་བཅད་པ་ལ་ཟབ་
ལམ་སྒོམ་མཁན་དཔག་ཏུ་མེད་དེ། སྤྲང་བོ་ཚུན་ཆད་ཀྱང་ཆོས་ལ་དད་
པ་སྐྱེས་ནས། ལམ་སྲང་རྣམས་སུ་དབེན་གསུམ་སྒོམ་པ་དང་། སྐྱེ་བོ་
སྟོང་ཕྲག་མང་བོ་ལ་མཆོག་དབང་གོང་མ་གནང་བས། མི་རྣམས་ལ་ལྟ་ཅི་
སྨོས་སྲང་གའི་ཁྱི་ཚུན་ཆད་ལ་ཡེ་ཤེས་ཕེབས་པའི་རྣམ་འགྱུར་མང་དུ་བྱུང་།
གཞན་ཡང་དུས་འཁོར་གྱི་རྒྱུད་འགྲེལ་ཆེན་མོ་ཚར་གཅིག འབུམ་གྱི་བཤད་
པ་ཚར་གཅིག དབང་མདོར་བསྟན་ཚར་གཉིས། ནཱ་རོ་འགྲེལ་ཆེན་དང་།
སེམས་འགྲེལ་ཆུང་བ་ཚར་གཉིས། དབུ་མ་བསྟོད་ཚོགས་ཚར་གསུམ།
སྙིང་བོའི་མདོ་བཅུ་དང་། ངེས་དོན་རྒྱ་མཚོ་སོགས་མང་དུ་གསུངས། སྙེ་
མོ་ནས་འདིའི་བར་ལ་སྲོག་རྩོལ་གནང་བས་ཉམས་རྟོགས་ཚད་དུ་ཕྱིན་པ་
ཡང་ཉིས་བརྒྱ་ལྷག་ཙམ་བྱུང་། ཕྱིར་ཕེབས་པའི་ཚེ། ཕྱག་འབུལ་བར་
འོངས་པའི་རྟ་ཁྲོམ་མི་ཁྲོམ་རྐྱང་ཐང་སྒང་ལ་མི་ཤོང་བ་ཙམ་བྱུང་། དེ་ནས་
སྐྱི་སྨད་དང་། ཡར་འབྲོག་དང་། ཉང་སྟོད་སོགས་སུ་རིམ་གྱིས་ཕེབས་
ནས། དེ་ཀུན་ཏུ་ཡང་ཟབ་ལམ་གྱི་འཁྲིད་མང་དུ་གསུངས། ཤམ་པོ་རྩེ་
ལྔ་ལ་བདེ་གཤེགས་སྙིང་བོའི་དོན་རྟོགས་པ་མང་དུ་འབྱུང་ཞེས་ལུང་བསྟན།
ཐམས་ཅད་མཁྱེན་པ་གཉིས་པ་བུ་སྟོན་ཆེན་པོ་དང་འབེལ་གཏམ་མཛད་པར་
14()



ཇོ་ནང་ཨེ་ཝཾ ཤེས་རིག་དཔེ་ཚོགས། དོལ་པོ་བའི་རྣམ་ཐར་རགས་བསྡུས་བྱིན་རླབས་ཆར་བར་། པོད་བཅུ་གཉིས་པ།
བཞེད་ནའང་། བུ་སྟོན་ཆེན་པོས་རྩོད་པ་མཛད་མ་ནུས་ཞེས་གྲགས་པའང་
དོན་ལ་གནས། སྔ་དུས་སུ་བུ་སྟོན་ཆེན་པོས་ཇོ་ནང་གི་སྐུ་འབུམ་གཟིགས་
པར་བཞེད་ནས། མནལ་ལམ་བཟུང་སྟེ་ཕེབས་པས། ཇོ་མདར་ཕེབས་
པ་ན། ཀུན་མཁྱེན་ཆེན་པོས་ཕཊ་ཅེས་གསུངས་པས་མནལ་ལམ་སད་དེ་
གཟིགས་མ་ཐུབ་པ་སོགས་ཀྱི་ལོ་རྒྱུས་ཡོད། གང་ཕེབས་ཐམས་ཅད་དུ་སེམས་
བསྐྱེད་དང་། ཡིག་དྲུག་གི་ལུང་ཞུ་བ་དང་། དགེ་བསྙེན་ཞུ་བ་དང་། རབ་
བྱུང་བསྙེན་རྫོགས་ཞུ་བ་སོགས་ཀྱང་རྒྱུན་མི་འཆད་པར་བྱུང་། དེ་ནས་
ཇོ་མོ་ནང་དུ་ཕྱག་ཕེབས་ནས་ལོ་གཉིས་སུ་ཉེ་བ་ན། དགུང་གྲངས་བདུན་
ཅུ་སོན་པའི་ལྕགས་མོ་གླང་གི་ལོའི་དགུན་ཟླ་རེ་བ་ཡར་ངོའི་ཚེས་དྲུག་གི་སྲོད་
ཐུན་དང་བོའི་དུས་སུ་གཟུགས་སྐུ་དབྱིངས་སུ་བསྡུ་བར་མཛད་དེ། ཞག་
བདུན་དུ་ཐུགས་དམ་མ་གྲོལ་བའི་སྐབས། བར་ཕུག་ནས་འཛད་ཀྱི་བར་
གཙང་བོ་ཉིས་ལྡབ་དུ་བྲི། ཐུགས་དམ་གྲོལ་བའི་ཚེ་བྱང་ཆུབ་ཀྱི་སེམས་
དབུ་གཙུག་ནས་ལུད་པའི་སྐབས། ཇོ་མདར་ཇ་སྦྱོར་གཅིག་ཙམ་གྱི་ཡུན་
གཙང་བོ་གྱེན་དུ་ལོག་ནས་ཆད། དེ་བར་ལ་མི་འགའ་རེས་འགྲོ་འོང་བྱས།
སྐུ་མ་འདའ་བའི་སྔོན་ལོ་ལྔ་ཙམ་ནས་བཤང་གཅིའི་རྒྱུན་ཆད་པ་དང་། སྔ་
མོ་ནས་གཏུམ་མོའི་བདེ་དྲོད་ཀྱི་འུར་ལངས་པ་ལ་ཉིན་མཚན་དང་ཐུན་ཐུན་
མཚམས་མེད། མ་ཟོས་བཀྲེས་མེད་ཟོས་ཀྱང་འཇུ། །ཞེས་པའི་ཚུལ་གྱིས།
རེས་འགའ་ཞིག་གྲངས་མང་བོར་གསོལ་བ་མི་གསོལ་བ་ཉུང་ངུ་ཙམ་གསོལ་
བ་ཡང་མཛད། ནུབ་ཆོས་ལུང་དུ་སྐྱ་སེར་མང་བོ་ལ་བསྙུང་གནས་ཀྱི་སྡོམ་
ལུང་འབོགས་པ་མཛད་སྐབས། ཟླ་བ་ཕྱེད་ལ་གསོལ་བ་ཁམ་གཅིག་ཀྱང་
14]



ཀུན་དགའདཔལ་ལྡན་རྒྱུ་མཚོའི་གསུང་འབུམ།
མ་གསོལ་ཡང་། སྐུ་ཉམས་སྟོབས་གཞན་པས་བཟང་བར་བྱུང་། མཚལ་
གུང་ཐང་དུ་ཕེབས་ནས། ཞག་བདུན་བཞུགས་པའི་སྐབས། ཉིན་རེའི་
ནང་དུ་ཚ་དྲོ་མཆོད་པ་ཞུ་མཁན་མང་དུས་བཅུ་བཅུ་ཙམ་དང་། བདུན་
བརྒྱད་རེ་འཁོར་མོར་བྱུང་བ་ཀུན་ལ་ཡང་། དེ་ཀུན་གྱི་བློ་ཁ་ཚིམ་པའི་ཕྱིར་
གཞན་པས་ལྷག་པར་གསོལ་བ་མཛད་པས། རེས་འགའ་མི་ཉི་ཤུ་ཙམ་
རེའི་ཟས་ཀྱི་ཚད་ཙམ་གསོལ། ཡང་མ་འབྱོངས་པའི་རྣམ་པ་ཡེ་མ་བྱུང་
བ་དང༌། ས་སྐྱའི་སྒོ་གར་དབང་བསྐུར་མཛད་པའི་ཡེ་ཤེས་དབབ་པའི་
རོལ་མོ་ཕྱི་རོལ་གྱང་འཆག་པའི་མིས་ཚོར་བ་ལ་ཡང་ཡེ་ཤེས་ཕེབས་པ་དང་།
དབང་བསྐུར་མཛད་ཚད་ལ་ཡེ་ཤེས་ཕེབས་པ་དང་། ཤ་གྲུག་སེང་སོགས་
སྐྱེས་བུ་དམ་པ་དུ་མ་ཞལ་མཐུན་པར་རིགས་ལྡན་གྱི་སྤྲུལ་བར་ལུང་བསྟན་
པ་དང་། འཆིམས་བློ་བཟང་གྲགས་པས་འཕགས་པ་སྤྱན་རས་གཟིགས་
ཀྱི་སྐུར་དངོས་སུ་གཟིགས་པ་ཡང་ཡང་བྱུང་བ་དང་། ཉེ་གནས་ནམ་མཁའ་
བྱང་ཆུབ་ཀྱིས་འཇམ་དབྱངས་དངོས་སུ་མཐོང་བ་དང་། བཅོམ་ལྡན་རྡོ་
རྗེ་སྙིང་བོ་དང་། སྣང་བ་དག་པའི་སྒྲུབ་པ་ཕོ་མོ་མང་བོས་སྐུ་ལ་མཚན་
དཔེ་རྫོགས་པར་མཐོང་བ་སོགས་ངོ་མཚར་བའི་ལྟས་བསམ་གྱིས་མི་ཁྱབ་པ་
མངོན་གྱུར་དུ་མངའ། དོན་དུ་ནི། འཕགས་པ་སྤྱན་རས་གཟིགས་ཀྱི་
རྣམ་པར་འཕྲུལ་བ་ཡིན་པས། རིགས་ལྡན་པདྨ་དཀར་བོ་དང་གཉིས་སུ་
མེད་པའི་ངོ་བོ་ཉིད་ཡིན་པས། དམ་པ་སོ་སོའི་གཟིགས་སྣང་ལ་བྱུང་བ་
ཡང་དེ་སྣང་ཞིང་། རྣམ་པ་གཅིག་ཏུ་ན། སྟོན་པ་ཡང་དག་པར་རྫོགས་
པའི་སངས་རྒྱས་ཀྱིས། རྔ་བོ་ཆེའི་མདོ་དང་། སྤྲིན་ཆེན་པོའི་མདོར་
142



ཇོ་ནང་ཨེ་ཝཾ་ ཤེས་རིག་དཔེ་ཚོགས། དོལ་པོ་བའི་རྣམ་ཐར་རགས་བསྡུས་བྱིན་རླབས་ཆར་བཟང་། པོད་བཅུ་གཉིས་པ།
ལུང་བསྟན་པ། ལི་ཙཱ་བྱི་གཞོན་ནུ་འཇིག་རྟེན་ཀུན་གྱིས་མཐོང་ན་དགའ་
བ་ཞེས་བྱ་བ། མ་འོངས་པའི་དུས་ན། ཀ་ཡོ་རིའི་རྒྱུད་དུ་སྟོན་པའི་མཚན་
འཆང་བའི་དགེ་སློང་དུ་གྱུར་ཏེ། མདོ་སྡེ་དུ་མ་གསལ་བར་བྱེད་ཅེས་སྟོན་
པའི་མཚན་ནི། ཀུན་མཁྱེན་ཅེས་ཡོངས་སུ་གྲགས་པ་སྟེ། ཆོས་རྗེ་འདི་
ཉིད་ལུང་བསྟན་པར་དངོས་སློབ་རྣམས་བཞེད་པ་ཡང་། དོན་ལ་གནས་
པ་ཡིན་ཞིང་། ཆོས་རྗེ་ཉིད་ཀྱིས་ཀྱང་དོན་གྱི་ཞལ་གྱིས་བཞེས་པར་མངོན་
ནོ། །དེའི་ཕྱིར། སྐུ་གསུང་ཐུགས་དང་མཛད་པ་གསང་བ་མཐའ་དག་དེ་
བཞིན་གཤེགས་པ་ཁོ་ནའི་སྤྱོད་ཡུལ་ལོ། །ཆོས་རྗེ་ཐམས་ཅད་མཁྱེན་པ་འདི་
ལ། རིགས་ལྡན་གྱི་སྤྲུལ་བ་ཡིན་པའི་སྙན་གྲགས་ཆེ་བ་དང་། དཔལ་དུས་
ཀྱི་འཁོར་ལོའི་ཆོས་ཀྱི་མངའ་བདག་ཆེན་པོར་མངོན་སུམ་དུ་བཞུགས་པ་ལ་
བརྟེན། དུས་མཉམ་གྱི་དགེ་བཤེས་ཕལ་མོ་ཆེ་ཞིག་གིས། ཆོས་འདི་དང་
འབྲེལ་བའི་མན་ངག་ཅི་རིགས་པ་མ་གསན་པ་མེད་པ་ལྟ་བུ་ཡིན། དབང་
རྒྱུད་མན་ངག་རྫོགས་པར་གསན་པ་ཡང་སྟོང་ཕྲག་མང་བོ་དང་། དབང་
དང་འཁྲིད་ཆ་ཚང་བ་ཐོབ་པ་ཁྲི་ཕྲག་ལས་བརྒལ་བ་དང་། མཆོག་དབང་
གོང་མ་དང་། སོ་སོར་སྡུད་པའི་འཁྲིད་གསན་ཅིང་ཉམས་མྱོང་སྐྱེས་པ་
ནི་བགྲང་བར་མི་སྤོགས་པ་ཙམ་ཡོད་པར་གྲགས་ཤིང་། སྤྱིར་བསྟན་པ་
སྒོ་ཐམས་ཅད་ནས་རྒྱས་པར་མཛད། དགོས་སུ་བོད་ཀྱི་རི་སུལ་ཐམས་
ཅད་ལ་རྡོ་རྗེའི་རྣལ་འབྱོར་གྱི་སྒྲུབ་པ་པོས་ཁྱབ་པ་དང་། བཤད་ཉན་གྱི་
གྲྭ་ཐམས་ཅད་དུ། སྙིང་བོའི་མདོ་དང་རྒྱུད་བླ་མའི་བསྟན་བཅོས་ལས་
བརྩམས་ཏེ། ཕྱིར་མི་ལྡོག་པ་འཁོར་ལོའི་གཏམ། བདེ་གཤེགས་སྙིང་



ཀུན་དགའ་དཔལ་ལྡན་རྒྱུ་མཚའི་གསུང་འབུམ།
བོ་སེང་གེའི་སྒྲས་ཁྱབ་པར་མཛད་དེ། རྔ་བོ་ཆེའི་མདོ་ལས་ལུང་བསྟན་
པ་བཞིན་དུ། ལོ་བརྒྱད་ཅུ་ལྷག་གི་བར་དུ་དེ་ལྟ་བུའི་རྒྱུན་གནས་པར་གྱུར་
ལ། དེ་རྗེས་ལྟ་བ་མཐོ་རུ་རེ་ཞིང་དྲང་དོན་ཀུན་རྫོབ་ལ་ལྷག་པར་ཞེན་པའི་
ངང་ཚུལ་ཅན། སྙན་གྲགས་དང་། དབང་ཐང་དང་། འཁོར་ཚོགས་
བསྡུ་བའི་བགོ་སྐལ་ཅན་མང་དུ་བྱོན་པ་ལ་བརྟེན། སྔོན་བཞིན་གསལ་བར་
མ་གྱུར་ཀྱང་། དུས་ཀྱི་ཐ་མའི་ཐ་མ་ད་ལྟའི་བར་དུ་ཡང་། རྡོ་རྗེའི་རྣལ་
འབྱོར་སྒོམ་པ་དང་། དེ་བཞིན་གཤེགས་པའི་སྙིང་བོའི་གཏམ་སྲོལ་ཁ་
མ་ནུབ་ཙམ་ཡོད་ཅིང་། བར་སྐབས་སུ་མང་དུ་བྱུང་བ་ནི་དམ་པ་འདི་ཁོ་
ནའི་དྲིན་ནོ། །ཡང་དམ་པ་འདིས་དང་བོ་ས་སྐྱར་འཆད་ཉན་ལ་ཐུགས་
གཞོལ་བའི་ཚེ། ཀ་ཆེན་བཞི་དང་། རིགས་ཚོགས་ལྔ། དབུ་མ་འཇུག་
པ། བྱམས་ཆོས་ཕྱི་མ་བཞི་རྣམས་ལན་མང་དུ་གསུངས། སྔ་ཕྱིར་གཞུང་
འཕྲན་མི་གཅིག་པའང་བཅུ་ཙམ་གསུངས། ཕྱིས་སྒྲུབ་པ་ལ་ཐེག་ནས།
སྟར་ཆགས་སུ་སྐྱོང་བའི་འཆད་ཉན་གྱི་གྲྭ་འཛུགས་པ་ནི་ཡེ་མི་མཛད། དོན་
གཉེར་ཅན་གྱི་མཁས་པ་མང་བོ་འདུས་པ་ལ། བྱམས་ཆོས་སྡེ་ལྔ་དང་། དབུ་
མ་བསྟོད་ཚོགས་དང་། འབུམ་དང་། སྙིང་བོའི་མདོ་རྣམས་དང་། འགྲེལ་
ཆེན་དྲི་མ་མེད་པའི་འོད་སོགས་སེམས་འགྲེལ་སྐོར་གསུམ་དང་། དབང་མདོར་
བསྟན་ཀྱི་རྡོ་རྗེ་ནཱ་རོ་འགྲེལ་ཆེན་རྣམས་ཡང་དང་ཡང་དུ་གསུངས། དབུ་མ་
རྩ་བ་དང༌། སྤྱོད་འཇུག བསླབ་བཏུས། ཀྱེ་རྡོར་རྒྱུད་གསུམ། མཁའ་
འགྲོ་རྒྱ་མཚོ། རྡོ་རྗེ་འཕྲེང་བ། གསང་འདུས་སྒྲོན་གསལ། དམར་
ནག་འཇིགས་གསུམ་སོགས་ཀྱང་། ལན་རེ་རེ་གཉིས་གཉིས་གསུངས། སོ་
144



ཇོ་ནང་ཨེ་ཝཾ ཤེས་རིག་དཔེ་ཚོགས། དོལ་པོ་བའི་རྣམ་ར་རགསབསབྱིན་རླབས་ཆར་ཐར་ པོད་བཅུ་གཉིས་པ།
སོའི་འདོད་པ་དང་མཐུན་པར། དཀྱིལ་འཁོར་གྱི་ཆོ་ག་རྡོ་རྗེ་འཕྲེང་བའི་
དབང་རྣམས་དང་། བདེ་དགྱེས་གསང་འདུས་གཤིན་རྗེ་གཤེད། རྡོ་
རྗེ་དབྱིངས་དང་། རྟ་མགྲིན་ཕུར་བ་སོགས་གསང་སྔགས་གསར་རྙིང་གི་
དབང་ཟུར་བཀའ་ཡང་མང་དུ་གནང་། གདམས་ངག་འཁྲིད་ཚུལ་ཐ་དད་
པ་ཡང་མང་དུ་གསུང་མོད་ཀྱི། གཙོ་བོར་ཤེར་ཕྱིན་གྱི་མདོ་དང་། མངོན་
རྟོགས་རྒྱུན། སྙིང་བོའི་མདོ་དང་རྒྱུད་བླ་མ། དུས་ཀྱི་འཁོར་ལོའི་དབང་
ཁྲིད། སེམས་འགྲེལ་སྐོར་གསུམ་གྱི་བཤད་པ་དང་བཅས་པ་རྣམས་རྟོག་
ཏུ་གསུང་བ་ལྟ་བུ་ཡིན་ཞིང་། ཐེག་པ་མཐའ་དག་གི་ངེས་པའི་དོན་ཡང་
དེ་དག་ལས་བརྩམས་ཏེ་གསུང་ངོ་། །འོན་ཀྱང་རེས་འགའ་ནི་སྒྲུབ་པ་ཁོ་
ན་ལ་ཐུགས་གཞོལ་བར་ཡང་མཛད། ཆོས་གསུང་བའི་དུས་ན་ཡང་།
གཟིགས་རྟོག་གཤར་སྦྱང་། ཐུགས་བསམ་སོགས་མཛད་མི་དགོས་ཏེ།
ཆོས་གྲྭར་ཕེབས་པའི་དུས་དང་། ཞལ་བཀོད་སོགས་གང་དགོས་པའི་དུས་
དེ་ཀ་མ་གཏོགས། ཟབ་མོའི་རྣལ་འབྱོར་ཁོ་ན་ལ་བཞུགས་སོ། །སྔོན་བཀའ་
དང་བསྟན་བཅོས་འགྱུར་རོ་ཅོག་རྫོགས་པར་ནན་ཏན་དང་བཅས་པས་ཚར་
གཅིག་གཟིགས། དེ་ཀས་དོན་ཐམས་ཅད་མ་འདྲེས་པར་ཐུགས་སུ་ཆུད།
སྐུ་འཁོར་བ་འགའ་ཞིག་གིས། བླ་མ་དམ་པའི་མཁྱེན་རླབས་འདི་ལ། མཁན་
ཆེན་བུ་སྟོན་པའི་གཟིགས་རྟོག་གི་ཐུགས་རྩོལ་དང༌། འཆད་ཉན་ལ་ཐུགས་
གཞོལ་བ་འདི་ཡོད་ན། སངས་རྒྱས་འཇིག་རྟེན་དུ་བྱོན་པ་ལྟ་བུ་ཞིག་ཡོང་
བར་གདའ་ཞུས་པས། སྤྱིར་ཆོས་འདི་རྣམས་བསླབས་པས་གོ་བ་ཁོ་ན་
རང་ཡང་མིན། ཚོགས་སྒོ་དུ་མ་ནས་བསགས་ཅིང་། བསྒོམས་ན་གོ་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བ་ལགས། ད་ལྟ་སྙིང་བོ་བསྡུ་བའི་སྐབས་འདིར། སྒྲུབ་པ་ཁོ་ན་ཕན་ཡོན་
ཆེ་བ་ཡིན་གསུང་ངོ༌། ། །
དེ་ལྟར་ན་དམ་པ་འདི་ལ་སྤྱིར་སློབ་མའི་ཚོགས་མཐའ་ཡས། ཐུན་མོང་
མ་ཡིན་པའི་དགོངས་པ་སྐྱོང་བའི་སློབ་མ་རང་ཡང་ཤིན་ཏུ་མང་། གཙོ་
བོར་གྱུར་པ། ལོ་ཙཱ་བ་བློ་གྲོས་དཔལ་དང་། ས་བཟང་ལོ་ཙཱ་བ་མ་ཏི་པཎ་
ཆེན་གཉིས་ལ་ཐུགས་སྲས་རྣམ་གཉིས་སུ་གྲགས། ཀུན་སྤངས་ཆེན་པོ་ཆོས་
གྲགས་དཔལ་བཟང་ཞབས་ཏོག་ཤིན་ཏུ་ཆེ། འདིས་ཀྱང་ལོ་ཙཱ་ཚད་དུ་
ཕྱིན་པ་མཁྱེན། ཆོས་རྒྱལ་ཕྱོགས་ལས་རྣམ་རྒྱལ། མཁན་ཆེན་རིན་ཆེན་
ཚུལ་ཁྲིམས། ཞང་སྟོན་བསོད་ནམས་གྲགས་པ། མཁས་གྲུབ་དཀོན་མཆོག་
རྒྱལ་མཚན། ཡར་ལུང་བ་ཆོས་དཔལ་མགོན་པོ་རྣམས། འཕྲིན་ལས་
ཀྱི་རྒྱུན་རྒྱ་ཆེར་སྐྱོང་མཁན་ཡིན་ནོ། །ཞེས་པ་ནི་ཆོས་རྗེ་ཉིད་ཀྱི་རྣམ་ཐར་
མདོར་བསྡུས་པ་ཙམ་མོ། །
རྗེ་དེ་ཉིད་ཀྱིས་མཛད་པའི་ངེས་དོན་རྒྱ་མཚོ་ཞེས་པའི་གཞུང་འདིའི་
སྐབས་སུ་གསུམ་ལྡན་མར་བཅད་ཀྱི་ལྟ་བ་བཀག་ནས་ངེས་དོན་རྫོགས་ལྡན་
དབུ་མ་ཆེན་པོའི་རང་ལུགས་ལུང་རིགས་གཉིས་ཀྱིས་ཞིབ་རྒྱུས་སུ་སྒྲུབ་པ་
ཡིན་ཏེ། སྤྱིར་རྒྱལ་བའི་བཀའ་ཐམས་ཅད་དང་ཁྱད་པར་སྙིང་བོ་མདོ་
ལྔ་མདོ་བཅུ་དང་ངེས་དོན་མདོ་ལྔ་མདོ་བཅུ་སོགས་ལ་ཁུངས་གཏུགས་ནས་
གཞན་སྟོང་དབུ་མ་ཆེན་པོའི་ཡིན་ལུགས་ཇི་ལྟ་བ་བཞིན་གསལ་བ་མཛད་
པ་མ་ཟད་ངེས་དོན་གྱི་མདོ་དེ་དག་གི་རྡོ་རྗེའི་ཚིག་ཀུན་འགྲེལ་བའི་བསྟན་
བཅོས་ཁྱད་འཕགས་འཕགས་པ་བྱམས་པའི་བྱམས་ཆོས་སྡེ་ལྔ་དང་། འཇམ་
146



ཇོ་ནང་ཨེཝཾ་ཤེས་རིག་དཔེ་ཚོགས། དོལ་པོ་བའི་རྣམ་ཐར་རགས་བསྡུས་བྱིན་རླབས་ཆར་བཟང་། པོད་བཅུ་གཉིས་པ།
དཔལ་གྱི་ལྟ་འདོད་མདོར་བསྟན་དང་། འཕགས་པ་ཀླུའི་རིགས་པའི་ཚོགས་
དང་། སྟོད་ཚོགས་དང་། བྱང་ཆུབ་སེམས་འགྲེལ་སོགས་དང་། འཕགས་
པ་ཐོགས་མེད་ཀྱི་རྒྱུད་བླ་མའི་འགྲེལ་བ་དང་། ས་སྡེ་ལྔ་དང་། སྡོམ་
རྣམ་གཉིས་སོགས་དང་། དབྱིག་གཉེན་གྱི་ཡུམ་གསུམ་གཞུང་འགྲེལ་གནོད་
འཇོམས་སོགས་དང་། དཔལ་ལྡན་ཟླ་བའི་གསང་འདུས་སྒྲོན་གསལ་དང་།
དབུ་མ་འཇུག་པ་སོགས་དང་། སློབ་དཔོན་བྷ་བྱའི་དབུ་མ་རིན་ཆེན་སྒྲོན་
མ་དང་། གཞན་ཡང་ཙན་དྲ་གོ་མི་དཔལ་ནཱ་རོ་བ་སོགས་རྒྱལ་བའི་ལུང་
གིས་བསྔགས་པའི་འཕགས་ཡུལ་གྱི་མཁས་པ་ཆེན་པོ་རྣམས་ཀྱི་གཞུང་སྤྱི་དང་།
ཁྱད་པར་དཔལ་ལྡན་ས་བཅུ་བའི་མན་ངག་སྟེ་བདེ་མཆོག་སྟོད་འགྲེལ་དང་།
དུས་འཁོར་རྒྱུད་འགྲེལ་དང་། རྡོ་རྗེ་སྙིང་འགྲེལ་སོགས་ལ་བརྟེན་ནས་
ངེས་དོན་དབུ་མའི་རང་ལུགས་རྒྱ་ཆེར་བཀྲལ་ཏེ་གཞུང་བཤད་མཛད་ཡོད།
འཕགས་པ་ཀླུ་སྒྲུབ་ཀྱི་རིགས་ཚོགས་ཀྱི་སྐབས་སུ་བཀའ་བར་བའི་དགོངས་
པ་ཇི་ལྟ་བ་བཞིན་ཆོས་ཐམས་ཅད་བདེན་པ་ཚུགས་ཐུབ་ཀྱི་སྤྲོས་པས་སྟོང་
བའི་ཤིང་རྟའི་ལམ་སྲོལ་ཕྱེ་ཞིང་ཆོས་དབྱིངས་བསྟོད་པ་སོགས་ཀྱི་སྐབས་སུ་
སྤྲོས་བྲལ་སྟོང་ཉིད་དེ་རྣམ་པ་ཐམས་ཅད་པར་ཡོད་པའི་ཤིང་རྟའི་སྲོལ་ལམ་
ཅུང་ཟད་ཕྱེ་བ་ལས་རྒྱས་པར་མ་ཕྱེ། འཕགས་པ་ཐོགས་མེད་ཞབས་ཀྱིས་
སྤྲོས་པ་ཐམས་ཅད་དང་བྲལ་བའི་དབྱིངས་དེ་ཉིད་དོན་དམ་པའི་སྟོབས་
སོགས་ཀྱི་རང་བཞིན་དུ་གྲུབ་པའི་སྣང་ཕྱོགས་ཀྱི་ངོ་བོ་རྒྱུད་བླ་མའི་འགྲེལ་
བ་དང་། ས་སྡེ་ལྔ་སོགས་ཀྱི་སྒོ་ནས་རིགས་པ་བརྒྱ་ཕྲག་གིས་གཏན་ལ་ཕབ་
ཏེ་ངེས་དོན་དབུ་མའི་ཤིང་རྟའི་སྲོལ་ལམ་རྒྱ་ཆེར་ཕྱེ་བ་ཇི་ལྟ་བ་བཞིན་དང་།
[47



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཁྱད་པར་སེམས་དཔའི་འགྲེལ་བ་སྐོར་གསུམ་གྱིས་ངེས་དོན་རྫོགས་ལྡན་གནས་
ལུགས་དོན་དམ་བདེ་སྟོང་ཟུང་འཇུག་གི་རྒྱུད་སྡེའི་ལྷ་ཚོགས་སྔགས་དང་དཀྱིལ་
འཁོར་རྒྱ་མཚོའི་བདག་ཉིད་རྣམ་པ་ཐམས་ཅད་པར་ཡེ་གདོད་མ་ནས་རང་
བྱུང་གི་ཡེ་ཤེས་ཀྱི་ངོ་བོར་གྲུབ་པའི་ཚུལ་དེ་གཏན་ལ་ཕབ་པ་ཇི་ལྟ་བ་བཞིན་
ངེས་དོན་རྒྱ་མཚོར་བཀྲལ་འདུག་པའི་ཕྱིར། གཞན་ཡང་། གཞི་རྒྱུད་ན་
བཞུགས་པའི་རང་བཞིན་གྱིས་དྲི་མ་མཐའ་དག་དང་བྲལ་བའི་སྤངས་རྟོགས་
ཡོངས་སུ་རྫོགས་པའི་དོན་དམ་པའི་སངས་རྒྱས་ཀྱི་རིགས་ཁམས་གློ་བུར་དྲི་
བཅས་སུ་ཡོད་པ་གང་ཡིན་པ་དེ་ཉིད་གཞིའི་གནས་ལུགས་བདེ་གཤེགས་སྙིང་
བོ་ཡིན་ལ། དེ་ཡང་གཞིའི་གནས་ལུགས་ཉིད་ཆོས་ཉིད་ཟབ་མོ་ཀུན་གཞིའི་
ཡེ་ཤེས་ཡིན་ཚུལ། དབྱིངས་རིག་དབྱེར་མེད་ཀྱི་བརྟན་གཡོ་ཀུན་ཁྱབ་
ཡིན་ཚུལ། དེ་ཉིད་དོན་དམ་ཆོས་ཉིད་ཀྱི་དཀོན་མཆོག་གསུམ་ཀ་ཡིན་
ཚུལ། དེ་བཞིན་གཤེགས་སྙིང་དུ་དཔེས་བསྟན་ཚུལ། དེ་ཉིད་རང་བཞིན་
གནས་རིགས་དང་དོན་གཅིག་པ་ཡིན་ཚུལ་སོགས་དང་། ཚུལ་དེ་ལྟར་
དུ་ཀླུ་སྒྲུབ་ཡབ་སྲས་ཀྱི་དགོངས་པ་བཀྲལ་ཚུལ་སོགས་ཀྱི་སྒོ་ནས་གཞིའི་རྣམ་
བཞག་ལེགས་པར་གཏན་ལ་ཕབ། དེ་ཐོབ་པར་ནུས་པའི་ལམ་མཆོག་
ཟབ་མོ་བསྟན་པ་ལ། དེ་ལྟར་དོན་དམ་པའི་སངས་རྒྱས་ཆོས་ཀྱི་སྐུ་མི་འབྲལ་
བའི་ཡོན་ཏན་མཐའ་ཡས་པའི་བདག་ཉིད་སེམས་ཅན་ཐམས་ཅད་ལ་རང་
ཆས་སུ་བཞུགས་ཀྱང་ལམ་ཚོགས་གཉིས་མི་དགོས་པ་མ་ཡིན་ཏེ། གློ་བུར་
གྱི་དྲི་མ་བསལ་དགོས་པའི་ཕྱིར་དང་། ཀུན་རྫོབ་གཟུགས་སྐུ་བསྐྱེད་ནས་
སེམས་ཅན་ཐམས་ཅད་ཀྱི་དོན་བྱ་དགོས་པའི་ཕྱིར་རོ། །དེ་ལ་འདིར་རྣམ་
148



ཇོ་ནང་ཨེ་མི་ ཤེས་རིག་དཔེ་ཚོགས། དོལ་པོ་བའི་རྣམ་ཐར་རགས་བསྡུས་བྱིན་རླབས་ཆར་བར། པོད་བཅུ་གཉིས་པ་
དག་ལེགས་པའི་ལམ་དུ་འགྱུར་བ་ལ་ཡང་ལྟ་བ་དང་སྒོམ་པ་དང་སྤྱོད་པ་རྣམ་
པར་དག་ཅིང་ཕུན་སུམ་ཚོགས་པ་ཚང་དགོས་པ་ལ་སོགས་པའི་སྒོ་ནས་ལམ་
ཟབ་མོ་གཏན་ལ་ཕབ་པ་ཡིན་ནོ། །དེ་ལྟར་ཡང་དག་པའི་ལྟ་སྒོམ་སྤྱོད་
པས་ལམ་ཚོགས་གཉིས་ཡོངས་སུ་རྫོགས་ཤིང་སྤང་བྱ་སྒྲིབ་པ་གཉིས་ཟད་པ་
ལས་འབྲས་བུ་ཆོས་ཀྱི་སྐུ་ཐོབ་ཚུལ་གཏན་ལ་ཕབས་ཏེ་ཐེག་ཆེན་ཐུན་མོང་
ལ་གྲགས་པའི་སྐུའི་དབྱེ་བ་དང་ཐུན་མོང་མ་ཡིན་པ་གསང་སྔགས་ཀྱི་སྐུའི་
དབྱེ་བ་དང་དོན་དམ་བདེན་པ་ཉིད་གནས་ལུགས་ཀྱི་སྐུ་བཞིར་བཞུགས་ཚུལ་
སོགས་ཀྱི་སྒོ་ནས་འབྲས་བུ་ཟབ་མོ་གཏན་ལ་ཕབ་པ་ཡིན་ནོ། ། །
གཞན་ཡང་རང་སྟོང་དང་གཞན་སྟོང་དུ་ཕྱེ་ནས་སྟོང་བ་ཉིད་ལེགས་
པར་གཏན་ལ་འབེབས་ཚུལ་ཡོད་དེ། སྟོང་བའི་ཆོས་རང་སྟོང་དང་སྟོང་
བའི་གཞི་གཞན་སྟོང་དུ་གསུངས་པའི་ཕྱིར་ཏེ། གཞུང་འདི་ཉིད་དུ།
སྟོང་བའི་གཞི་གང་ལ་སྟོང་བའི་ཆོས་གང་མེད་པ་དེ་ནི་ཆོས་དེས་སྟོང་བ་ཡང་
དག་པར་རྗེས་སུ་མཐོང་སྟེ། འདི་ལ་ཆོས་དེས་སྟོང་བའི་ལྷག་མ་སྟོང་བའི་
གཞི་གང་ཡིན་པ་ཆོས་ཉིད་ཡོངས་གྲུབ་དེ་ནི་འདིར་ནམ་ཡང་ཡོད་པའོ་ཞེས་
ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་གསུངས་པའི་ཕྱིར་དང་།
འཕགས་པ་ཐོགས་མེད་ཀྱི་ཞལ་སྔ་ནས་ཀྱང་། སྟོང་བའི་མཚན་ཉིད་གང་
ཞེ་ན། གང་ལ་གང་མེད་པ་དེ་ནི་དེས་སྟོང་བར་ཡང་དག་པར་རྗེས་སུ་
མཐོང་སྟེ། འདི་ལ་ལྷག་མ་གང་ཡིན་པ་དེ་ནི་འདིར་ཡོད་པའོ་ཞེས་ཡང་
དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་གསུངས་པ་ལྟར་ངེས་དོན་
རྒྱ་མཚོ་ལས་གང་གསུངས་རྣམས་ཤིང་རྟ་ཆེན་པོའི་གཞུང་དང་བསྒྲིགས་ཏེ་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྩ་འགྲེལ་ཤན་སྦྱར་དུ་བྱས་ནས་ངོ་སྤྲོད་དུ་ཡོད་ཀྱང་མཛུབ་མོ་རི་སྟོན་ཙམ་
གྱིས་ཆོག་ཤེས་པར་བྱས་སོ། །
སྨྲས་པ།
དཔལ་ལྡན་དུས་ཀྱི་འཁོར་ལོའི་ཟབ་གསང་གནད། །
གཞན་སྟོང་དབུ་མ་ཆེན་པོས་རྗེས་བཏབ་ནས། །
ཟབ་གསང་ཐེག་པའི་སྔོན་མེད་ཤིང་རྟའི་སྲོལ། ། །
རིགས་ལྡན་གཉིས་པའི་དགེ་ལེགས་སྒོ་བརྒྱ་འབྱེད། །
ཞེས་པ་འདིའང་འབྲོག་དགེ་མཁན་ཀུན་དགའ་དཔལ་ལྡན་རྒྱ་མཚོས་བྲིས་པ་དགེ་
15}



ཇོ་ནང་ཨེ་ཝཾ་ཤེས་རིག་དཔེ་ཚོགས།
ཀུན་མཁྱེན་རྣམ་ཐར་ཁག་ནས་དད་པའིལ་ཏེར་མཛོད།
པོད་བཅུ་གཉིས་པ།
༄༅། །ཆོས་རྗེ་ངག་དབང་ཡོན་ཏན་བཟང་བོས་མཛད་པའི་ཆོས་
རྗེ་ཀུན་མཁྱེན་པའི་རྣམ་ཐར་ཁ་བསངས་
དད་པའི་གཏེར་མཛོད།
འཁྲབ་ཚན་དྲུག་པ།
ནམ་མཁའ་ཡོངས་སུ་དག་པའི་དཀྱིལ་དུ་འཇའ་ཚོན་སྣ་ཚོགས་དང་།
ཁྱད་པར་དུ་འཇའ་འོད་འཁྱིལ་བའི་དབུས་སུ་དཔལ་རྟ་མགྲིན་ཆེན་པོའི་ཞལ་
གཟིགས། དེ་ནས་བཟང་ལྡན་འོག་མར་ས་བཀྲ་ཤིས་འཁྱིལ་བའི་ཚུལ་དུ་
གས་པའི་ལྟེ་བར་སའི་ལྷ་མོ་ཀ་ཤི་ཀའི་མེ་ཏོག་གི་མདོག་ཅན། དྷ་ནུ་སྐ་རའི་
འཕྲེང་བ་དང་བུམ་པ་ཐོགས་ནས་སྨྲས་པ། །
པདྨ་འདབ་བརྒྱད་རྒྱས་པའི་ས་གཞི་འདི། །
འགྲོ་ཀུན་ཐར་བའི་དཔལ་ལ་བགྲོད་པའི་ཕྱིར། །
རྟེན་མཆོག་ཡིད་བཞིན་ནོར་བུའི་ཆ་རྐྱེན་ལ། །
ཁོ་མོས་དད་པས་ཕུལ་ལོ་བཞེས་སུ་གསོལ། ། ཐུགས་རྗེ་ཆེ།
འོ་ལགས་སོ། །ཡང་དེ་མ་ཐག་ཏུ་ཅན་ལུང་བྲག་དཀར་ལ་གྲུབ་ཆུ་རྡོལ་
བའི་དཀྱིལ་དུ ཀླུའི་རྒྱལ་བོ་སངས་རྒྱས་བཅོམ་ལྡན་འདས་བྱུ་རུའི་མདོག་
ལྟ་བུ། པར་ཤུ་ཀའི་མེ་ཏོག་དང་འཁོར་ལོ་འཛིན་པར་ཐོན་ནས་སྨྲས་པ།
དྲི་མེད་བསིལ་ཆུ་ཡིད་འོང་དམ་པ་འདི། །
ནད་ཀུན་མ་ལུས་འཇོམས་བྱེད་བདུད་རྩིའི་མཆོག །
[5]



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྟེན་མཆོག་འདི་ཡི་ཆ་རྐྱེན་བདག་ཕུལ་ནས། །
ནད་མེད་རྡོ་རྗེ་ལྟ་བུའི་སྐུ་ཐོབ་ཤོག ། ཐུགས་རྗེ་ཆེ།
འོ་ལགས་སོ། །ཡང་ཐུགས་དམ་བུམ་པའི་གོང་ནས་སྤྲིན་ལངས་ནས་
ལྟེ་བར་ཞིང་སྐྱོང་ཀྱེ་ཊ་པ་ལ་བྷུ་བྷ་རི་ཀའི་མེ་ཏོག་ལྟ་བུ་དུང་གི་ཐོར་ཚུགས་
ཅན། སུམ་པ་ཀའི་ལྷུང་བཟེད་དང་བ་དན་ཐོགས་ནས་སྨྲས་པ།
རྡོ་བཟང་སྲ་བརྟན་འཇམ་པའི་གཏེར་ཆེན་འདི། །
སྐུ་འབུམ་རིངས་པར་ལྡང་བའི་ཆ་རྐྱེན་ཕུལ། །
འགྲོ་ཀུན་ངན་འགྲོའི་སྡུག་བསྔལ་ལས་བཏོན་ནས། །
མཐོ་རིས་རྣམ་དག་མཆོག་ལ་འགོད་པར་ཤོག ། ཐུགས་རྗེ་ཆེ།
འོ་ལགས་སོ། །དེ་ནས་རོ་སྐམ་མདའ་ནས། ལྷ་མོ་འོད་འཆང་མ་ཞེས་
བྱ་བ། མར་གད་ཀྱི་མདོག་ཅན་ཤིང་བསིལ་བའི་གོས་སུ་གྱོན་པ་ཀ་ཏ་རའི་
མེ་ཏོག་དང་རོལ་བ་འཛིན་པས། ཤིང་ཤུག་པའི་ཁྱད་པར་ཅན་དྲི་བཟང་
བོ་དང་ལྡན་པའི་ཙན་དན་གྱི་གཏེར་ཕུལ་ནས། སྨྲས་པ།
དྲི་བཟང་བདེ་བའི་རོ་མཆོག་ཤིང་གི་གཏེར། །
མགོན་པོའི་རྟེན་ལ་དགོས་ཕྱིར་བཞེས་སུ་གསོལ། །
འགྲོ་ཀུན་སྡུག་བསྔལ་རྒྱ་མཚོ་ལས་བསྒྲལ་ནས། །
བདེ་ཆེན་རྣམ་དག་ཡེ་ཤེས་སྐུ་ཐོབ་ཤོག ། ཐུགས་རྗེ་ཆེ།
འོ་ལགས་སོ། །རྫ་མཆོག་གི་གོང་དུ་སྤྲིན་ཤུགས་འཇའ་འོད་འཁྱིལ་བའི་
གསེབ་ཏུ་ཇོ་མོ་ནགས་རྒྱལ་ཞེས་བྱ་བ་ལུག་ནག་ཞོན་པ། དར་སྣ་ཚོགས་
དང་མུ་ཏིག་དམར་བོའི་འཕྲེང་བས་བརྒྱན་པ། དྲིལ་བུ་དང་དུང་དཀར་
152



ཇོ་ནང་ཨེ་ཝཾཤེས་རིག་དཔེ་ཚོགས། ཀུན་མཁྱེན་རྣམ་ཐར་ཁ་བསྐངས་དད་པའི་གཏེར་མཛོད། པོད་བཅུ་གཉིས་པ།
འཛིན་པས་སྨྲས་པ།
བསོད་ནམས་དཔལ་འབྱོར་རྒྱ་མཚོ་འབྱུང་བའི་གནས། །
དྲིལ་བུའི་འཕྲེང་བས་སྙན་པའི་ཆོས་སྒྲ་སྒྲོགས། ། །
རྟེན་མཆོག་དེ་ཡི་ཆ་རྐྱེན་མཆོད་པའི་རྫས། །
འགྲོ་བ་ཀུན་ལ་ཕན་ཕྱིར་བཞེས་སུ་གསོལ། ། ཐུགས་རྗེ་ཆེ།
འོ་ལགས་སོ། །ནམ་མཁའ་ལ་ལྷ་བྲན་མང་བོས་མེ་ཏོག་གི་ཆར་ཕབ།
ལྷ་ཀླུས་མཐུན་རྐྱེན་སྦྱར་ནས། མཆོད་རྟེན་གྱི་ཐིག་ཚད་བརྐྱངས་པས་དྲུང་
ན་ཡོད་པ་ཀུན་གྱི་བློར་མ་ཤོང་བར། གཟིམ་ཁང་ན་ཆ་རྐྱེན་ཀྱང་མི་འདུག་
པས། འདི་ཙམ་མི་འགྲུབ་ཞུས་པའི་ཚུལ་ནི།
མཆོད་རྟེན་ཐིག་ཚད་འདི་ལྟར་བརྐྱང་གྱུར་ན། །
རང་ཅག་བློ་དམན་བློ་ངོར་ཤོང་དཀའ་ཞིང༌། ། །
རྟེན་གསུམ་བཞེངས་པའི་ཆ་རྐྱེན་དབེན་གྱུར་པས། །
འདི་ཙམ་འགྲུབ་པར་དཀའ་འོ་ཆོས་རྗེ་ལགས། །ཞེས་ཞུས་པས།
ཆོས་རྗེས་ཆ་རྐྱེན་མེད་ཀྱང་བླ་མ་དཀོན་མཆོག་ལ་གསོལ་བ་བཏབ་ནས་
གང་འདོད་འོང་གིས། ཁྱེད་རྣམས་མ་འཇིགས་པར་ངས་ཅི་ཟེར་ལ་ཉོན་
ཅིག་གསུངས་པའི་ཚུལ་ནི། །
བདེན་པར་འདུག་གོ་རང་གི་ཉེ་བའི་སྲས། །
ཆ་རྐྱེན་དབེན་ཡང་བླ་མ་དཀོན་མཆོག་ལ། །
གསོལ་བ་བཏབ་ན་གང་འདོད་འགྲུབ་འོང་གིས། ། །
མ་འཇིགས་ང་ཡིས་ཅི་ཟེར་ཉོན་ཅིག་ཨང་། །འོ་ལགས་སོ། །ཐུགས་རྗེ་ཆེ།



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
འཁྲབ་ཚན་བདུན་པ།
ཆོས་རྗེ་ཡོན་ཏན་པ་ཞི་བར་གཤེགས་པའི་ཐུགས་རྗེ་ཉེ་བར་བསྐུལ་ནས།
སྦྲུལ་ལོའི་དཔྱིད་ཀར་བཟང་ལྡན་གོང་མར་མཆོད་རྟེན་བརྩིག་ཆས་ཀྱི་སྲོག་
ཤིང་ལ་གཟུངས་སྔགས་དང་སྨན་སྣ་འབྲུ་སྣ་འབྲུ་མར་སྦྲང་རྩམ་པ་རྣམས་དང་།
ས་རྡོ་རྣམས་བསགས་ཏེ། དེའི་དབྱར་ཁྲིད་བཙུགས་ནས་ཐམས་ཅད་ཐུགས་
དམ་ལ་རྩེ་གཅིག་ཏུ་བཞུགས་སོ། །དེའི་དུས་སུ་ཨོ་རྒྱན་པདྨ་བྱོན་ནས་ཐུགས་
ཀ་ནས་འོད་ཟེར་ཟླ་བ་ལྟ་བུ་བྱུང་ནས་ཇོ་ནང་གི་གནས་ཐམས་ཅད་དུ་སྣང་
བར་བྱས་སོ། །དེ་ནས་འདི་སྐད་དུ་གསུངས་སོ། །
སྔོན་གྱི་འཕེན་པའི་ཚོགས་གཉིས་རྒྱ་མཚོར་འཁྱིལ། །
བཟང་ལྡན་འོག་མའི་ས་གཞི་པདྨ་རྒྱས། །
ཕྱི་རབས་ལྷ་མིའི་ཚོགས་ཆེན་རྫོགས་པར་འགྱུར། །
རྟེན་མཆོག་ཡིད་བཞིན་ནོར་བུ་ལེགས་པར་འགྲུབ། །ཅེས་གསུངས་སོ། །
དེ་ནས་བཟང་ལྡན་འོག་མར་སྔར་གྱི་སྲོག་ཤིང་བཙུགས་སར་ས་ཆོག་
མཛད་པའི་ཉིན་པར་ཆོས་རྗེ་དུས་འཁོར་དུ་གྱུར་ཏེ་ས་གཡོས་སོ། །དེ་སྐབས་
ཆོས་རྗེས།
བླ་མ་དཀོན་མཆོག་གསུམ་གྱི་བདེན་པའི་མཐུས། །
བཟང་ལྡན་གོང་མར་བཙུགས་པའི་སྲོག་ཤིང་དེ། །
མཁའ་ལ་མདའ་ལྟར་འཕངས་པ་ཇི་བཞིན་དུ། །
སྒྲ་དང་བཅས་ཏེ་བཟང་ལྡན་འོག་མར་བཙུགས། །
154



ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམ་ཐར་ཁ་བསྐངས་དད་པའི་གཏེར་མཛོད། པོད་བཅུ་གཉིས་པ།
ཞེས་གསུངས་པ་ལ། འོ་ལགས་སོ། །ཐུགས་རྗེ་ཆེ། ཉེ་སྲས་རྣམས་
ཀྱིས།
རྒྱལ་ཆེན་སྡེ་བཞིས་ཕུལ་བའི་སྲོག་ཤིང་དེ། །
བཟང་ལྡན་གོང་ནས་འོག་མར་འཕུར་བའི་སྐབས། །
ཆོས་རྗེ་ཁྱོད་ཉིད་དུས་ཀྱི་འཁོར་ལོར་གྱུར། །
ས་རྣམས་དྲུག་ཏུ་གཡོས་ལ་གུས་པས་བསྟོད། ། ཅེས་སོ། །
དེ་ནས། ཆོས་རྗེའི་སྤྲུལ་བ་དུས་གཅིག་ཏུ་འབུམ་ཕྲག་དུ་མ་བཀོད་
ནས། ལས་ཀ་བཙུགས་ཏེ། ལ་ལས་རྡོ་བླངས། ལ་ལས་ཆུ་ལེན། ལ་
ལས་འདམ་བསྒྱུར་ནས། བུ་སློབ་ཡོན་བདག་གིས་ཡིད་ཆེས་ནས། རྩིག་
རོགས་བྱས་ནས་འུར་ལངས་སུ་སེང་ཁྲི་ཚར་རོ། །ཕྱོགས་སོ་སོ་ནས་མི་མང་
བོ་དང༌། དཀོན་མཆོག་འབུམ་དང་། བྲ་བརྟན་དང་། དཔོན་ལེགས་
ལ་སོགས་ཤིང་བཟོ་མཁས་པ་བཅུ་དྲུག་རྣམས་འདུས་སོ། །ཤེས་རབ་འོད་
ཟེར་ལ་སོགས་རྩིག་མཁན་དཔག་ཏུ་མེད་པ་འདུས་སོ། །དེ་ནས་ཆོས་རྗེས་
སྲོག་ཤིང་བཙུགས། དེ་དུས་ནམ་མཁའ་ནས་སྒྲ་འདི་ལྟར་གྲགས་སོ། །
དགེ་བའི་སྲོག་ཤིང་བཙུགས་སོ་ཨ་ལ་ལ། ། །
བསྟན་པའི་སྲོག་ཤིང་བཙུགས་སོ་ཨ་ལ་ལ། །
ཆོས་ཀྱི་སྲོག་ཤིང་བཙུགས་སོ་ཨ་ལ་ལ། །
ཐར་བའི་སྲོག་ཤིང་བཙུགས་སོ་ཨ་ལ་ལ། ། ཞེས་སོ། །
དེའི་སྟེང་དུ་ཁྲིའི་ཕྱོགས་རེ་ལ་ཁྲུ་བརྒྱ་དང་བརྒྱད་ཅུ་རྩ་གཉིས་ཏེ། དེའི་
སྟེང་དུ་ཉི་གདན་ཟླུམ་པོའི་མཐའ་སྐོར་དུ་ཁྲུ་བརྒྱ་དང་དགུ་བཅུ་རྩ་གཉིས།
155



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
དེའི་སྟེང་དུ་ཟླ་གདན་གྱི་མཐའ་སྐོར་དུ་ཁྲུ་ལྔ་བརྒྱ་དང་ཉི་ཤུ་རྩ་བརྒྱད།
རྨང་ནས་གསེར་ཐོག་གི་བར་གྱི་དཔངས་ལ་ཁྲུ་ཉིས་བརྒྱ་བཅོ་ལྔ་ཡོད་པ་ཉིན་
མོར་ལྷ་མིས་བརྩིགས་སོ། །མཚན་མོར་ཀླུ་རྣམས་ཀྱིས་བཞེངས་སོ། །ལས་
མི་རྣམས་ཀྱི་བསྒོམ་ཉམས་འཕེལ་བ་བྱུང་ངོ་། །དུས་རེ་ཞིག་ནས་ནག་པོའི་
ཕྱོགས་རྣམས་གྲོག་སྦུར་དུ་སྤྲུལ་ནས་ལས་མ་སྟེར་བས། ཆོས་རྗེ་ལ་ཞུས་
པའི་ཚུལ་ནི།
རྒྱལ་བའི་ཐུགས་རྟེན་མཆོད་རྟེན་འདི་བཞེངས་ཚེ། །
ནག་པོའི་ཕྱོགས་རྣམས་གྲོག་སྦུར་སྤྲུལ་བ་ཡིས། །
བར་ཆད་གནོད་པ་འདི་ལྟར་རྩོམ་གྱུར་པས། །
ཆོས་རྗེའི་བདེན་པས་ཞི་བར་མཛད་དུ་གསོལ། ། ཞེས་ཞུས་པས།
ཆོས་རྗེས།
ཆོས་རྗེ་དོལ་པོ་ང་ཡི་བདེན་པའི་བཀའ། །
བེ་ཧར་ལ་སོགས་ནག་ཕྱོགས་བྱེད་ལས་སུ། །
གྲོགས་སྦུར་མང་བྱུང་ལས་ཀར་གེགས་བྱུང་བའི། །
བར་ཆད་གང་རྩོམ་མཐའ་དག་ཞི་བར་མཛོད། ། ཅེས་གསུངས་ནས།
ལྗགས་མཆིལ་བཏབ་ཅིང་སེ་གོལ་ཏོག་ཏོག་མཛད་པས། དེ་མ་ཐག་
ཞི་བར་མཛད་ནས་ཐམས་ཅད་ཤིན་ཏུ་མོས་པར་གྱུར་ཏོ། །དེའི་དུས་སུ་ངམ་
རིང་དཔོན་པོའི་ལྕགས་ཟམ་གྱི་ཁྱུད་མོ་རེ་གསེར་ཞོ་ཕྱེད་རེ་རི་བ། བཞི་
བརྒྱ་ལྔ་བཅུ་ཡོད་པ་ཞིག་ལྷ་འདྲེ་གཉན་པོས་བཟུང་ནས་སུས་ཀྱང་རེག་མི་
ནུས་པར་དོན་མེད་དུ་བཞག་ནས། ཆོས་རྗེ་ལ་ཕུལ་ནས་སྨྲས་པ།
156



ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམ་རཁཞཔས་དད་པའི་གཏེར་མཛོད། པོད་བཅུ་གཉིས་པ།
བདག་གི་ལྕགས་ཟམ་ཐག་བཞི་རབ་ལྡན་པས། །
ལྷ་འདྲེ་སྟོབས་ལྡན་དག་གིས་བདག་ཏུ་བཟུང་། །
བླ་མ་སུ་ལ་གཏད་ཀྱང་འདུལ་བ་མེད། ། །
དོན་མེད་འཇོག་པ་ཁྱེད་ལ་འབུལ་ལགས་སོ། ། ཞེས་དང་།
ཆོས་རྗེ་མཉེས་ཏེ། དངུལ་བྲེ་གཅིག་དང་དངུལ་གཟན་གཅིག་གཏང་
རག་ལ་གནང་ནས། ལྕགས་ཟམ་འདྲེན་པ་ལ་སློབ་དཔོན་ཟླ་བས་དབུ་མཛད་
དགེ་བཤེས་ཉི་ཤུ་ཙམ་རྟ་དྲེལ་བཟུང་ནས་ཕྱིན་ཏེ། ཆོས་རྗེས་བཀའ་ཤོག་
བཀླག་ཡིག་རྟེན་དར་སྣ་ལྔ་དང་གསེར་ཞོ་རྣམས་བྲག་ལ་བཙུགས་ནས།
དེ་ནུབ་དེ་ཉིད་དུ་ཉལ་བས། མི་ཀུན་གྱི་རྨི་ལམ་དུ་མི་ནག་སྐྲ་སེར་ཞིག་གིས
ལྕགས་ཀྱི་ཁྱུད་མོ་བཞི་བརྒྱ་ལྔ་བཅུ་འདི། །
སྐུ་འབུམ་ཆེན་པོའི་ཆ་རྐྱེན་རྣམ་དག་ལ། །
ཕུལ་བས་ཅི་དགའ་ཁྱེར་ཅིག་བཤེས་གཉེན་ཀུན། །
མ་འཕྱིས་མ་བཤོལ་མྱུར་དུ་ལོངས་སྤྱོད་ཀྱིས། །
ཞེས་ཟེར་བ་རྨིས་ནས། སང་ནངས་པར་ལྕགས་ཐག་ཐབས་ཀྱིས་ཕབ་
ནས། ཡོན་བདག་སྡེ་བ་མང་བོས་ཤ་ཆང་ཁྱེར་ནས་བསྙེན་བཀུར་བྱས་པས།
ཁྱེད་ཀྱི་བླ་མ་དེ་སངས་རྒྱས་དངོས་ཡིན་པར་འདུག་གོ །དེ་མིན་ལྕགས་ཟམ་
འདི་ལ་རེག་ཙམ་མི་ནུས་ཟེར་ནས་ངོ་མཚར་བྱས་ཏེ། ཤིན་ཏུ་མོས་པར་
གྱུར་ཏོ། །དེ་རྣམས་ཀྱིས་དྲེལ་རྟ་ལ་བཀལ་ནས། ཇོ་ནང་དུ་དྲངས་ཏེ་སྐུ་
འབུམ་གྱི་སྒོ་ལྕགས་དང༌། ཆོས་འཁོར་གྱི་ལྕགས་འཛེར་ལ་སོགས་ཉེ་བར་
མཁོ་བར་བགྱིས་སོ། །ཆོས་འཁོར་གྱི་སུམ་ཆ་མན་ཆད་ཟིན་ནས་དུས་ཀྱི་
157



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
འཁོར་ལོའི་གཞལ་ཡས་ཁང་ཡང་བཞེངས་སོ། །དེ་ནས་ཆོས་རྗེས་ཐུགས་
རྟེན་བཞེངས་པའི་ཕན་ཡོན་འདི་ལྟར་བཟོ་བོ་རྣམས་ལ་གསུངས།
བདེ་གཤེགས་ཐུགས་རྟེན་བཞེངས་པའི་ཕན་ཡོན་ནི། །
སྤྲོས་བཅས་དགེ་རྩ་གཞན་ལས་ཁྱད་འཕགས་པ། །
མདོ་རྒྱུད་བསྟན་བཅོས་རྣམས་ལས་གསུངས་པའི་ཕྱིར། །
གཏན་བདེ་ཐར་བའི་ས་ལ་རེག་པར་འགྱུར། །
ཁྱད་པར་ང་ཡིས་ཁྲོ་ཕུ་ལོ་ཙཱ་བའི། །
མཆོད་རྟེན་དྲུང་དུ་སྨོན་ལམ་མང་བཏབས་ཅིང་། །
མདོ་རྒྱུད་དག་ལས་ཐུགས་རྟེན་བཞེངས་པ་ཡིས། །
ཚོགས་རྫོགས་ཏིང་འཛིན་དགེ་རྩེ་འཕེལ་བའི་ཚུལ། །
མཐོང་ཐོས་དྲན་རེག་མི་གནས་ཐར་བ་ཡི། །
ས་བོན་མཆོག་ཐེབས་གཞན་དོན་ཆེར་འབྱུང་སོགས། །
ཐུགས་རྟེན་བཞེངས་པའི་ཕན་ཡོན་འདི་ཙམ་ཞེས། །
བརྗོད་པའི་མཐའ་ལ་ནམ་ཡང་ཐུག་མ་ཡིན། ། ཞེས་གསུངས་པ་ལ།
འོ་ལགས་སོ། །ཐུགས་རྗེ་ཆེ། དེ་ནས་གླུ་གར་འཆམ་དགོས། དེའི་
ཚུལ། །
རྒྱལ་བའི་ལུང་གིས་བསྔགས་པའི། །
ཆོས་རྗེ་དོལ་པོ་བ་ཡིས། །
ཕུལ་བྱུང་ཐུགས་རྟེན་བཞེངས་པའི། །
ངེས་དོན་བསྟན་པ་རྒྱས་བྱུང་། །
158



ཇོ་ནང་ཨེ་ཝཾ་ཤེས་རིག་དཔེ་ཚོགས།
ཀུན་མཁྱེན་རྣམ་ཐར་བཅས་པས་དད་པའི་གཏེར་མཛོད་
པོད་བཅུ་གཉིས་པ།
=
=
=
-
，
-
-
-
དང་བོ་གྲྭ་སྐོར་དུས་སུ། །
ཁྲོ་ཕུ་ལོ་ཙཱའི་མཆོད་རྟེན། །
མཐོང་བའི་ཤུགས་དྲག་དད་པའི། །
ཐུགས་བསྐྱེད་འགྲུབ་པའི་བཀྲ་ཤིས། །
ངེས་དོན་དབུ་མ་ཆེན་པོའི། །
ཤིང་རྟའི་སྲོལ་ཆེན་ཕྱེ་བའི། །
བདེ་གཤེགས་སྙིང་བོའི་ཡིན་ལུགས། །
ཇི་བཞིན་གཟིགས་པའི་བཀྲ་ཤིས། །
ཀུན་མཁྱེན་ཞེས་སུ་གྲགས་པའི། །
དར་ཆེན་ཕྱོགས་སུ་གཡོས་ཏེ། །
རང་འདྲའི་བུ་ཆེན་བཅུ་བཞིའི། །
ལུང་རྟོགས་གཡང་གི་བཀྲ་ཤིས། །
སྔོན་ལས་མེ་ཏོག་ལྷ་བབས། །
ཀུན་མཁྱེན་དོལ་པོ་ཡབ་སྲས། །
རང་གི་བླ་མའི་སྐལ་བ། །
ནམ་ཡང་འབྲལ་མེད་བཀྲ་ཤིས། །
དེ་ནས་གླིང་མཚོ་ལ་གནས་པའི་ཀླུ་རྒྱལ་ནོར་བུ་རྒྱས་པ་ཞེས་བྱ་བ་མན་
159



ཀུན་དགའ་དཔལ་ལྡན་རྒྱ་མཚོའི་གསུང་འབུམ
དྷུ་ཛི་པ་ཀའི་མེ་ཏོག་དང་རྒྱལ་མཚན་ཐོགས་ནས་ཆོས་རྗེའི་མདུན་དུ་ཕྱིན་
ཏེ་སྨྲས་པ།
བདག་གི་གནས་སུ་གསེར་ཕྱེ་གང་བའི་གཏེར། །
སྐྱོགས་གང་མཆོད་རྟེན་ཆེན་པོའི་ཆ་རྐྱེན་ལ། །
ཕུལ་ལགས་བདག་ཅག་རྟེན་འདི་བསྐལ་བའི་བར། །
འབྱུང་བཞིའི་འཇིགས་ལས་ཡོངས་སུ་བསྐྱབ་པར་བགྱི། །ཞེས་ཞུས།
དེ་ནས་ཆོས་རྗེས།
འཕགས་པ་སྤྲིན་ཆེན་མདོ་ཡི་བྱིན་རླབས་ཀྱིས། །
ཀླུ་རྒྱལ་ནོར་བུ་རྒྱས་པའི་གང་བསམ་རྣམས། །
ཡིད་བཞིན་འགྲུབ་ཅིང་འབྱུང་བཞིའི་འཇིགས་པ་རྣམས། །
གྲོལ་བའི་དགེ་ལེགས་འོད་སྟོང་འབར་གྱུར་ཅིག །
ཅེས་པ་ལ་སོགས་པའི་སྒོ་ནས། སྤྲིན་ཆེན་པོའི་མདོ་ཚར་གཅིག་ཉན་
ཏོ། །
འཁྲབ་ཚན་བརྒྱུད་པ།
དེ་ནས་ལྷ་སར་ཕྱག་ཕེབས་ནས། ཇོ་ཤཱཀ་གཉིས་ལ་གསེར་ཆབ་
བསྐུས། དཀར་མེ་དང་བདུག་སྤོས་བསམ་གྱིས་མི་ཁྱབ་པ་ཕུལ་ནས། ལྷ་
སར་དགེ་བཤེས་བཞི་བརྒྱ་ཙམ་ལ་དུས་ཀྱི་འཁོར་ལོའི་དབང་ཁྲིད་ཟབ་ཆོས་
དུ་མ་གནང་ངོ༌། །གདན་ས་འདི་དག་ཏུ་ཉིད་ཀྱི་ཆོས་གསུང་ཚུལ་མང་དུ་
ཡོད་ནའང་།
160



ཇོ་ནང་ཨེ་ཝཾ ཤེས་རིག་དཔེ་ཚོགས། ཀུན་མཁྱེན་རྣམ་ཐར་ཁ་བསྐངས་དད་པའི་གཏེར་མཛོད། པོད་བཅུ་གཉིས་པ།
རང་སྟོང་གཞན་སྟོང་ལེགས་པར་ཤན་ཕྱེ་ནས། །
བོད་ཡུལ་རྨོངས་པའི་མ་རིག་མུན་པ་སེལ། །
བདེ་གཤེགས་སྙིང་བོ་སྟོན་མཛད་ཇོ་ནང་བ། །
ཀུན་མཁྱེན་དོལ་པོ་ང་ཡིས་ཆོས་འཆད་དོ། །
ཞེས་པའི་ཤོ་ལོ་ཀ་རེས་འཐུས་པར་བྱས་ན་ཆོག་པར་སྣང་། ཅུང་ཟད་
སྤྲོ་ན།
ཤཱཀྱ་སེང་གེའི་ཆོས་འཁོར་རིམ་གསུམ་གྱི། །
དགོངས་པ་མཐར་ཐུག་ངེས་དོན་དབུ་མའི་ཚུལ། །
སྤྲོས་བྲལ་བདེ་གཤེགས་སྙིང་བོའི་ཡིན་ལུགས་ཀྱི། །
མཐའ་བྲལ་དབུ་མའི་ཚུལ་ལས་ངས་འཆད་དོ། །
གཞན་སྟོང་དབུ་མའི་རིགས་པས་རྒྱས་བཏབ་པའི། །
དཔལ་ལྡན་དུས་ཀྱི་འཁོར་ལོའི་ངེས་གསང་གི །
གཞི་ལམ་འབྲས་བུའི་གནས་ལུགས་ཇི་བཞིན་པ། །
གཟུར་གནས་དགྱེས་པའི་ལེགས་བཤད་ངས་འཆད་དོ། །
རྒྱུད་སྡེའི་མཐར་ཐུག་དུས་ཀྱི་འཁོར་ལོ་ཡི། །
རྨད་བྱུང་དབང་བཞིའི་ཆུ་བོ་ཆེན་པོ་ཡིས། །
བློ་ལྡན་བློ་ཡི་བུམ་བཟང་འགེངས་པ་ཡི། །
སྔ་ན་མེད་པའི་ལེགས་བཤད་ངས་འཆད་དོ། ། ཞེས་སོ། །
161



ཀུན་དགའ་དཔལ་ལྡན་རྒྱུ་མཚའི་གསུང་འབུམ།
དེ་ནས་བྲག་ལྷ་ཀླུ་ཕུག་ཏུ་བྱོན་ནས་འབུམ་དུས་འཁོར་ལྟར་བཤད་པ་
ཚར་ཅིག་གསུངས་སོ། །དགུན་སྟོད་ཁྲིད་རྫོགས་པར་གནང་ངོ༌། །ཟླ་བ་
གསུམ་ནས་བཀྱག་སྟེ། འབྲི་གུང་། སྟག་ལུང་། གདན་ས་མཐིལ་གསང་
ཕུ་ལ་སོགས་པར་གདན་དྲངས་ནས། དབང་བཀའ་མང་བོ་དང་། ཕལ་
བོ་ཆེའི་ལུང་ལ་སོགས་ཆོས་ཀྱི་འཁོར་ལོ་རྒྱ་ཆེར་བསྐོར་ཏེ། བསྟན་པ་དང་
སེམས་ཅན་ལ་ལྷག་པར་ཕན་པར་བྱུང་ངོ༌། །དེའི་རིང་ལ་བུ་སྟོན་པས་རང་
རེ་གངས་ཅན་བོད་ཁམས་སུ་མཁས་པ་ཡིན་པས། སངས་རྒྱས་ཀྱི་བསྟན་
པ་གད་དར་ཅིག་བྱེད་པ་ཐུགས་ལ་འདོགས་པར་ཞུ། དེའི་ཚུལ་ནི།
ད་ལྟར་གངས་ཅན་ལྗོངས་ན་རང་རེ་གཉིས། །
གནམ་ལ་ཉི་ཟླ་ས་ལ་བུ་དོལ་ཞེས། །
ཡོངས་སུ་གྲགས་པའི་མཁས་པ་ཡིན་ཙ་ན། །
སངས་རྒྱས་བསྟན་ལ་གད་དར་བྱེད་པར་ཞུ། །
ཞེས་པའི་ཡི་གེ་བསྐུར་ནས། ཆོས་རྗེའི་ཐུགས་དགྱེས་ནས།
བུ་སྟོན་པ་ཡི་ཡི་གེ་འབྱོར་བ་ཡིས། ། །
བདག་ཡིད་དགའ་བདེའི་གསོས་སུ་གྱུར་ལགས་ཏེ། །
ཡ་རབས་རྣམས་དང་འཕྲད་ན་སྐྱེས་ཀྱི་མཆོག །
ཚོགས་ཀྱི་ནང་ན་མཁས་པ་མགུ་བ་ཡིན། །ཞེས་གསུངས་ནས།
ཞ་ལུར་བྱོན་ཏེ། ཞབས་ཏོག་རྒྱ་ཆེན་པོ་ཕུལ་ནས། ཆོས་རྗེས་ཀྱང་
གནང་སྦྱིན་ཆེན་པོ་མཛད་ནས། ཁ་རྩང་ཡི་གེ་བསྐུར་བ་ལེགས་པར་འཕྲོད་
པས་ང་ཡང་དགའ་ནས་འདིར་མཆིས་སོ། །བསྟན་པ་དང་སེམས་ཅན་ལ་
162



ཇོ་ནང་ཨེ་ཝཾ ཤེས་རིག་དཔེ་ཚོགས་ ཀུན་མཁྱེན་རྣམ་ཐར་ཁ་བསྐངས་དད་པའི་གཏེར་མཛོད། པོད་བཅུ་གཉིས་པ།
ཕན་པའི་དོན་དུ་གསུང་གླེང་བྱེད་པ་རན། ཞེས་པའི་ཚུལ་ནི།
བུ་སྟོན་ཆེན་པོའི་བཞེད་དགོངས་ཇི་བཞིན་དུ། །
ཁ་རྩང་ཡི་གེ་བསྐུར་བ་འཕྲོད་ལགས་ཏེ། །
བསྟན་དང་འགྲོ་ལ་ཕན་པའི་ཐབས་མཆོག་ཏུ། །
ཟབ་དོན་གསུང་གླེང་བྱེད་པའི་སྐབས་དབྱེ་འོ། །ཞེས་གསུངས་པས།
འཇམ་དབྱངས་དཀར་བོ་ལ་སོགས་པའི་ཞ་ལུ་བ་རྣམས་སྐྲག་སྟེ་རིན་
ཆེན་དོན་གྲུབ་ལ། འཇམ་དབྱངས་དཀར་བོས།
སྨྲ་བའི་ཁྱུ་མཆོག་བུ་སྟོན་ཆེན་པོ་དགོངས། །
དེ་རིང་འདི་ན་ཀུན་མཁྱེན་དོལ་པོ་བ། །
རིགས་སྨྲའི་གཙུག་རྒྱན་ཆེན་པོ་ཕེབས་བྱུང་སྟེ། །
ཁྱེད་ཞལ་མཇལ་བའི་གོ་སྐབས་དབྱེ་དགོས་ཟེར། །ཞེས་ཞུས་པས།
ཆོས་རྗེ་རིན་ཆེན་དོན་གྲུབ་ཡང་སྐྲག་ནས་རྟེན་འབྲེལ་ཞིག་བརྟག་
དགོས། ཞེས་པའི་ཚུལ་ནི།
ཀུན་མཁྱེན་ཞེས་སུ་གྲགས་པའི་བ་དན་དཀར། །
མཁས་པའི་མདུན་སར་ཀུན་ཏུ་ཆེར་གཡོས་པས། །
དེ་དང་རྩོད་པ་སླ་བོ་མ་ཡིན་ཕྱིར། །
ཐོག་མར་ང་ཡིས་རྟེན་འབྲེལ་བརྟག་དགོས་སོ། །
དེ་ནས། གསུང་རབ་རྣམས་ལ་ཅི་སྣང་ལོངས་ལ་ཕྱེ་ཤིག་བྱས་པས།
གཟིམ་གཡོག་པས་དེ་བཞིན་དུ་གླེགས་བམ་ཞིག་བླངས་ནས་ཕྱེ་སྟེ། འཕགས་
པ་རྔ་བོ་ཆེ་རེད། ཐོན་གསུངས་ནས། ལོ་བརྒྱད་ཅུ་ནས་དམ་པའི་ཆོས་རབ་
163



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཏུ་རྣམ་པར་འཇིག་པར་འགྱུར་བ་དེའི་ཚེ་དེའི་དུས་སུ། གཞོན་ནུ་འཇིག་
རྟེན་ཐམས་ཅད་ཀྱིས་མཐོང་ན་དགའ་བས་དེའི་ཚེ་ཐོག་མར་བདུད་ཀྱིས་བསྒྱུར་
བའི་སེམས་ཅན་སྐྲ་དང་ཁ་སྤུ་བྲེག་པ་དག་གནས་པ་དང་། དེའི་ཚེ་གཞོན་
ནུས་སྡུག་ཅན་འཁོར་དང་བཅས་པ་གཟུགས་དང་བཅས་པ། བཅིང་བ་
ལྔས་བཅིངས་ནས། རི་བོང་བཞིན་དུ་སྟོན་པར་འགྱུར་ཞིང་། རྔ་བོ་ཆེའི་
མདོ་ལས་གསུངས་པའི་ཆོས་ཆེན་པོ་སྒྲོགས་པར་འགྱུར། ཆོས་ཆེན་པོའི་
རྔ་བོ་ཆེ་བརྡུང་བར་འགྱུར། ཆོས་ཆེན་པོའི་དུང་འབུད་པར་འགྱུར། ཆོས་
ཀྱི་མཆོད་སྦྱིན་བྱེད་པར་འགྱུར། ཆོས་ཀྱི་རྒྱལ་མཚན་འཛུག་པར་འགྱུར་
རོ། །ཞེས་བྱུང་ནས་ཆོས་རྗེ་རིན་གྲུབ་ཀྱིས་ཆོག་གསུངས་པས། ཉེ་གནས་
ན་རེ། རྟེན་འབྲེལ་འགྲིག་གམ་ཞུས་པས། བུ་སྟོན་ན་རེ། དེ་ནི་ཁོང་གི་
ལུང་བསྟན་ཡིན་ཏེ་རྟེན་འབྲེལ་མི་འཐད་གསུངས་ནས། དགོན་སྡེ་ཐམས་
ཅད་སྐྲག་གོ །སྐྲག་ནས་གྲོས་བྱས་ཏེ་དུང་དཀར་གསུམ་གསེར་སྐུ་གཉིས་
ཀྱིས་སྣ་དྲངས་པའི་འབུལ་བ་མང་བོ་བཀྱགས་ནས་ཁམས་མི་བདེ་ཞེས་ཞུས་
པ་དེའི་ཚུལ་ནི།
རྩོད་པའི་ཁྱུ་མཆོག་ཀུན་མཁྱེན་དོལ་པོ་དགོངས། །
ཁྱེད་ཉིད་དེ་རིང་འདི་རུ་ཕེབས་ལགས་ཀྱང་། །
ང་ཡི་བླ་མ་ཅུང་ཟད་ཁམས་མི་བདེ། །
དེ་ཕྱིར་གསུང་གླེང་བྱེད་པའི་སྐབས་མེད་ཀྱང་། །
དུང་དཀར་གསེར་སྐུ་འདི་ཡིས་སྣ་དྲངས་པའི། །
འབུལ་ཆེན་མང་བོ་བཀྱག་པ་བཞེས་སུ་གསོལ། །ཞེས་ཞུས་པས།
༣ 64



ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམ་ཐར་བསྐངས་དད་པའི་གཏེར་མཛོད། པོད་བཅུ་གཉིས་པ།
ཆོས་རྗེ་རིན་པོ་ཆེས་མཁྱེན་ནས་ཐལ་སྐུད་གཅིག་འཕངས་ནས་རིན་
གྲུབ་པའི་ཁང་བ་བཀས་སོ། །བུ་སྟོན་པས་སེ་གོལ་གཏོགས་ནས་སླར་གསོས་
སོ། །རྫུ་འཕྲུལ་དུ་མ་བསྟན་ནས་ཐམས་ཅད་མི་ཕྱེད་པའི་དད་པ་བརྙེས་སོ། །
དཀོན་མཆོག་ཏ་ལ་ལའི་མདོར། དེ་དག་ཀུན་བརྗོད་རྫུ་འཕྲུལ་རྗེས་བསྟན་
ནས། །གཟུགས་ཀྱི་བྱིན་རླབས་མཐུ་སྟོབས་ཐམས་ཅད་དུ། །དེ་བཞིན་གཤེགས་
པའི་རྫུ་འཕྲུལ་སྟོན་མཛད་ཅིང་། །རྫུ་འཕྲུལ་རྣམ་པར་འཕྲུལ་བས་སེམས་
ཅན་འདུལ། །ཞེས་གསུངས།
འཁྲབ་ཚན་དགུ་བ།
དེ་ནས་ཛཱ་ལ་ཀ་ར་ཞེས་བྱ་བ་ཞིག་རྒྱ་ནག་གི་མཁས་པ་གཅིག་དབུས་
གཙང་གཉིས་ལ་གནས་སྐོར་དུ་ཕྱིན་ནས། ལྷ་སར་ཆོས་རྗེའི་ཆེ་བའི་ཡོན་
ཏན་ཐོས་པས། ཇོ་ནང་དུ་འོང་ནས་འཁར་རྔ་སྐུ་འབྲས་གསེར་དངུལ་མང་
དུ་ཕུལ་ལོ། །དེའི་ཚུལ་ནི། རྒྱ་ནག་གི་མཁས་པ་དེས།
མཁས་པའི་སྙན་པ་དབུས་གཙང་གཉིས་སུ་གྲགས། །
རིགས་ལྡན་མི་ཡི་བླ་མ་ཆོས་ཀྱི་རྗེ། ། །
ཁྱེད་དང་མཇལ་བས་བདག་ནི་སྤྲོ་བ་ཡི། །
རབ་དགའི་ས་ཐོབ་ལྟ་བུའི་བདེ་དགའ་ཐོབ། །ཞེས་ཞུས་པས།
ཆོས་རྗེས་ཀྱང་འདི་ལྟར། །
དཀར་ནག་ལས་ལས་བདེ་སྡུག་མ་འདྲེས་པ། །
སོ་སོར་འབྱུང་བའི་ཚུལ་ལ་ཞིབ་པར་སོམས། །
165



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཁྱད་པར་དུས་གསུམ་རྒྱལ་བའི་དགོངས་བཞེད་ནི། །
གཞན་སྟོང་དབུ་མའི་ཚུལ་ལ་འདྲིས་པར་མཛོད། ། ཞེས་གསུངས།
ཆོས་རྗེས་ཀྱང་རྒྱུའི་སྐད་ཀྱིས་ཆོས་དང་དྲི་བ་མང་དུ་མཛད་ནས་ཁོང་
གིས་ཀྱང་ཆོས་རྗེ་སྤྱན་རས་གཟིགས་དངོས་སུ་ཡང་མཐོང་ནས་མི་ཕྱེད་པའི་
དད་པ་ཐོབ་ནས། སླར་རྒྱ་ནག་ཏུ་བཞུད་དེ་ཕོ་བྲང་ཀེ་ཤཾ་ཀ་རར་ཕྱིན་ནས།
འཇམ་པའི་འཁོར་ལོས་འདི་ལྟར་གསུངས་ཏེ།
མཐའ་བཞིའི་རྒྱལ་ཕྲན་མ་ལུས་དབང་དུ་བསྡུས། །
སྟོབས་འབྱོར་མངའ་ཐང་སུས་ཀྱང་འགྲན་ཟླས་དབེན། །
གནམ་སྐོས་གོང་མ་ཆེན་པོའི་རིགས་ཀྱི་རྒྱུད། །
འཇམ་པའི་འཁོར་ལོ་ཆེན་པོ་ང་ཡིན་ནོ། །
དེ་ནས། བཞུགས་གདན་ཞུ། བློན་པོ་རྣམས་ཀྱིས་རྒྱལ་བོ་ལ་བསྟོད་པ།
གནམ་སྐོས་གོང་མ་ཆེན་པོའི། །
རིགས་ཀྱི་ལྷ་ཡི་སྲས་མཆོག །
རྒྱ་ནག་རྒྱལ་བོར་གྲགས་པའི། །
འཇམ་པའི་འཁོར་ལོ་བསྟོད་དོ། །
རྒྱ་ནག་ཞིང་ས་བཅུ་གཉིས། །
ཅི་དགར་དབང་དུ་བསྒྱུར་ཏེ། །
འབངས་ལ་བདེ་དགའ་སྟེར་མཁས། །
གནམ་སྐོས་གོང་མ་མཆོག་ལགས། །
166



ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམ་ཐར་ཁ་བསྐངས་དད་པའི་བ་ག་ཏེར་མཛོད། པོད་བཅུ་གཉིས་པ།
དེ་ནས་བློན་པོ་ཛྭ་ལ་ཀ་ར་ཐོན་པ། རྒྱལ་བོས་བོས་ནས། རྒྱལ་བོ་འཇམ་
པའི་འཁོར་ལོ་ན་རེ། དབུས་གཙང་གཉིས་ལ་མཁས་པར་གྲགས་པ་སུ་ཞིག་
མཆིས། དེའི་ཚུལ་ནི། རྒྱལ་བོས།
བློན་པོ་ཆེན་པོ་ཛ་ལ་ཀ་ར་ཁྱོད། །
བོད་ཅེས་གྲགས་པའི་ཡུལ་དུ་ཕེབས་པ་ན། །
རབས་འབྱམས་གཞུང་ལུགས་རྒྱ་མཚོ་མཐར་སོན་པའི། །
ཡོངས་སུ་གྲགས་པའི་མཁས་པ་སུ་ཞིག་ཡོད། །
ཞེས་སོགས་དྲི་བ་ཞིབ་ཞིབ་བྱས་ནས། ཛཱ་ལ་ཀ་རས་རྒྱལ་བོ་ལ་ཕྱག་
ཕུལ་ནས་སྨྲས་པ། རྒྱལ་བོ་ཆེན་པོ་དབུས་གཙང་གཉིས་ལ་མཁས་པ་མང་
སྟེ། ཆོས་རྗེ་ཐམས་ཅད་མཁྱེན་པ་ཞེས་བྱ་བ་མཁས་པ་ཐམས་ཅད་ཀྱི་གཙུག་
རྒྱུན། སྔགས་དང་ཕ་རོལ་ཏུ་ཕྱིན་པ་ལ་སོགས་ཆོས་ཐམས་ཅད་ཀྱི་འཁོར་
ལོ་བསྐོར་བ། རྫུ་འཕྲུལ་དང་མངོན་པར་ཤེས་པ་ལ་ཁྱད་པར་འཕགས་པ།
སེམས་ཅན་རང་རང་གི་སྐད་ལ་གསུང་གླེང་མཛད་པ་དབུས་གཙང་གཉིས་
ལ་མཁས་པར་གྲགས་པ་ཞིག་མཆིས་ལགས། དེའི་ཚུལ་ནི།
རྒྱལ་བོ་ཆེན་པོ་དལ་གཅིག་བདག་ལ་གསོན། །
དབུས་གཙང་གཉིས་ལ་མཁས་པ་མང་ལགས་ཀྱང། །
རྒྱུ་སྐར་དབུས་ན་ཟླ་བ་བཞིན་འཕགས་པ། །
ཀུན་མཁྱེན་དོལ་པོ་ཞེས་པ་འགྲན་ཟླས་དབེན། །
[67



ཀུན་དགའ་དཔལ་ལྡན་རྒྱ་མཚོའི་གསུང་ཡུམ།
མདོ་སྔགས་རབ་འབྱམས་གཞུང་གི་ཕ་མཐར་སོན། ། །
རྫུ་འཕྲུལ་མངོན་པར་ཤེས་པ་ཁྱད་དུ་འཕགས། །
སེམས་ཅན་རང་རང་སྐད་ཀྱིས་གསུང་གླེང་མཛད། །
དབུས་གཙང་གཉིས་ཀྱི་མཁས་པའི་གཙུག་རྒྱན་ལགས། །
ཞེས་ཞུས་ནས་རྒྱལ་བོའི་སྤུ་ཟང་ཟིང་བྱས་ནས་སྨྲས་པ། བདག་གིས་
ཆོས་རྗེ་དེ་སྤྱན་དྲངས་པ་ཨེ་ཐུབ་ལན་གཅིག་མི་མཇལ་ཁ་མེད་བྱས་པས།
དེའི་ཚུལ་ནི།
བློན་པོ་ཆེན་པོ་བདག་ལ་ལན་གཅིག་གསོན། །
དེ་ལྟའི་མཁས་པ་ཆེན་པོ་བདག་གི་མགོན། །
ལྷ་དང་མི་ཡི་བླ་མ་དེ་ཉིད་ནི། །
ངེས་པར་རྒྱ་ནག་ཡུལ་འདིར་སྤྱན་འདྲེན་དགོས། །
ཛཱ་ལ་ཀ་རས་སྨྲས་པ། རྒྱལ་བོ། ཆོས་རྗེ་འདིར་མི་འོང་། ཏིང་ངེ་འཛིན་
ཆེན་པོའི་ཐུགས་དམ་ལ་བཞུགས་པས་དབུས་གཙང་གཉིས་སུ་ཉི་མ་ལྟ་བུར་
གྱུར་པ་བོད་འབངས་རྣམས་ཀྱིས་མི་སྟེར་ལགས་སོ་ཞེས་སྨྲས་ནས། དེའི་
ཚུལ་ནི། ཛཱ་ལ་ཀ་རས་ཞུས་པ།
རྒྱལ་བོ་ཆེན་པོ་བདག་ལ་ལན་གཅིག་གསོན། ། །
ཀུན་མཁྱེན་ཞེས་སུ་གྲགས་པའི་ཆོས་ཀྱི་རྗེ། །
ཏིང་འཛིན་ཆེན་པོའི་ཐུགས་དམ་ལ་བཞུགས་ཏེ། །
ཆོས་དབྱིངས་དེ་བཞིན་ཉིད་ལས་གཡོ་བ་དཀའ། །
158



ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམ་ཐར་ཁ་བསྐངས་དད་པའི་གཏེར་མཛོད། པོད་བཅུ་གཉིས་པ།
དབུས་གཙང་གཉིས་ཀྱི་ཉི་མ་ལྟ་བུ་ཡིན། །
འགྲན་ཟླས་དབེན་པའི་ཀུན་མཁྱེན་ཆོས་རྗེ་དེ། ། །
རྒྱ་ནག་བྱོན་པ་བོད་འབངས་ཡོངས་ཀྱིས་འགོག །
དེ་ཕྱིར་འདི་རུ་བྱོན་པ་དཀའ་བར་སྣང་། ། ཞེས་ཞུས་པས།
རྒྱལ་བོ་བཤུམས་ནས་དུས་རྟག་ཏུ་ཡིད་ལ་དྲན་པར་བྱེད་དོ། །
འཁྲབ་ཚན་བཅུ་བ།
དེ་ནས་ཞག་གཅིག་ནས་ལྔའི་བར་གྲོས་བྱས་ནས། གཞན་སུས་ཀྱང་མ་
ཚོར་བར་གདན་དྲངས་པར་འཆམ་སྟེ། རྒྱལ་བོས།
དཔའ་མཛངས་ལྡན་པའི་བློན་པོའི་ཚོགས་རྣམས་ཀུན། །
ད་ལྟ་ཉིད་དུ་བོད་ཀྱི་ཡུལ་དུ་སོང་། །
ལྷ་མིའི་སྟོན་པ་ཀུན་མཁྱེན་དོལ་པོ་དེ། །
ད་ལྟ་ཉིད་དུ་འདི་རུ་གདན་དྲོངས་ཤིག །
སྐུ་གསུང་ཐུགས་ཀྱི་རྟེན་གྱིས་སྣ་དྲོངས་ལ། །
གོས་ཆེན་སེར་བོ་མེ་ཏོག་དཀར་བོ་དང་། །
ཟ་འོག་གསེར་ནག་ལ་སོགས་རིན་ཆེན་རིགས། ། །
དཀོན་པའི་དངོས་པོ་ཁྱེར་ལ་གདན་དྲོངས་ཤིག །
ཞེས་གསུངས་པ་བཞིན། ཛཱ་ལ་ཀ་ར་དང་། བློན་པོ་ཙ་ཀ་ར་ལ་སོགས་
169



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
དྲུག གླང་ཆེན་པདྨ་ལ་སོགས་རྒྱུད་བཞི། ཛ་ཀ་ཏ་ལ་སོགས་འབངས་
ལྔ་བཅུ་ལ། དུས་འཁོར་ཕྱག་མང་ལ་སོགས་གསེར་སྐུ་བཅུ་གཉིས། མཆོད་
རྟེན་གསུམ། གོས་ཆེན་སེར་བོ་ལ་མེ་ཏོག་དཀར་བོས་རི་མོ་ཅན་དང་དམར་བོ་
ལ་རི་མོ་ལྗང་གུ་ཅན་དང་། ཟ་འོག་གི་འབོལ་ཁྱད་པར་ཅན་གསུམ། གསེར་
ནག་གི་བདུན་ཚར་ཆ་གཅིག ལ་སོགས་འབོད་སྟབས་དུ་མ་དང་ཆས་ནས་
ཇོ་ནང་དུ་ཕྱིན་ནས། གཞན་ཐམས་ཅད་སྦས་ནས་ཛཱ་ལ་ཀ་ར་ཞེས་བྱ་བས་
ཉེ་གནས་ལ་ཞུ་བ་ཕུལ་ནས་ནང་དུ་ཕྱིན་ཏེ། ཡོལ་བའི་ཕྱི་རོལ་ཏུ་ཕྱག་འཚལ་
ནས། སི་ལ་ལ་སོགས་སྤོས་སྣ་ཚོགས་བདུག་ཅིང་། རྒྱའི་སྐད་ལ་རྒྱལ་བོས་
ཇི་ལྟར་བསྒོས་པ་བཞིན་དུ་ཆོས་རྗེ་ལ་ཡང་དག་པར་ཞུས་ནས། ཆོས་རྗེས་
ཀྱང་རྒྱ་ནག་གི་སྐད་ཀྱིས་ལན་འདེབས་པར་མཛད་པས་ཉེ་གནས་མ་གོ་བར་
འདུག་ནས། དེའི་ནམ་ཕྱེད་ཙམ་ན་རྒྱ་མི་ཐམས་ཅད་ཆོས་རྗེའི་དྲུང་དུ་འདུས་
ཏེ་ཕྱག་དང་བྱིན་རླབས་ཞུས་པས་མི་ཐམས་ཅད་བསམ་གཏན་དང་བོ་ཐོབ་
པ་ཙམ་དུ་དགའ་བའམ། ཡང་ན་བྱིས་པས་ཕ་མ་མཐོང་ནས་དགའ་བའམ།
རྔ་མོས་ཕྲུ་གུ་སྟོར་ནས་རྙེད་པའི་དགའ་བ་ཙམ་སྐྱེས་སོ། །མི་ཐམས་ཅད་སྨྲ་
མ་ནུས་ཏེ་སྤུ་ཟང་ཟིང་དུ་གྱུར་ཏོ། །དེའི་ཚུལ་ནི། ཆོས་རྗེས།
སྟོབས་ཀྱི་འཁོར་བསྒྱུར་རྒྱ་ནག་རྒྱལ་བོའི་བློན། །
ཁྱོད་ཉིད་འདི་རུ་འོངས་དོན་གང་ཞིག་ལགས། །
ལམ་ཐག་རིང་བས་འོ་བརྒྱལ་མ་གྱུར་རམ། །
གནམ་སྐོས་གོང་མའི་བཀའ་ལྟར་ཕེབས་ལགས་སམ། ། ཞེས་བཀའ་
བསྩལ་བས། བཀའ་ལན།
ཟླ7()



ཇོ་ནང་ཨེ་ཝཾ ཤེས་རིག་དཔེ་ཚོགས། ཀུན་མཁྱེན་རྣམ་ཐར་ཁ་བསྐངས་དད་པའི་གཏེར་མཛོད། པོད་བཅུ་གཉིས་པ།
བདག་ཅག་གོང་མའི་བཀའ་བཞིན་འདིར་འོང་དོན། །
འཛམ་གླིང་མཁས་པའི་གཙུག་རྒྱན་ཁྱེད་ཉིད་ནི། །
ཤར་ཕྱོགས་རྒྱ་ནག་ཡུལ་དུ་ཕེབས་པར་ཞུ། །
མི་དབང་ཆེན་པོའི་རེ་བ་སྐོང་བར་མཛོད། །
ཕྱག་རྟེན་རྣམས་ཆོས་རྗེ་ལ་ཕུལ་ནས་ཆོས་རྗེས་རྟེན་འབྲེལ་མི་འགྲིག་
པར་འདུག་གསུང་ནས། ཛཱ་ལ་ཀ་རས་ཅི་ལགས་ཞུས་པས། ཆོས་རྗེས་
རྒྱ་ནག་གི་སྐད་དུ་གསུངས་པ།
རིག་པ་གསལ་བའི་ཛྭ་ལ་ཀ་ར་ཁྱོད །
གསེར་སྐུ་མཆོད་རྟེན་རྣམས་ནི་འགྲོ་འོང་བྲལ། །
གོས་འབོལ་གསུམ་ནི་བསམ་གཏན་བསྒོམ་པའི་གདན། །
དེ་ཕྱིར་བདག་ཀྱང་འགྲོ་བ་བཤོལ་བའི་རྟགས། །
ཞེས་སོགས་གསུངས་ནས་རྒྱ་མི་ཐམས་ཅད་བཤུམས་ནས་ཆོས་རྗེས་
སྙིང་རྗེ་རུ་དགོངས་ནས་བྱོན་པ་ཞལ་གྱིས་བཞེས་པས་དེ་དག་ཐམས་ཅད་དགའ་
ནས་ཟླ་བ་གསུམ་ལོན་ནས་ལྷ་སར་འདུས་པའི་ཆད་བྱས་ཏེ་རྒྱ་མི་ཐམས་ཅད་
སུས་མ་ཚོར་བར་ལྷ་སར་སོང་སྟེ། དེ་ནས་ཆོས་རྗེས་བུ་ཆེན་རྣམས་བསྡུས་
ནས་གསོལ་ཇ་བསྐོལ་ཏེ་རྒྱུའི་གསེར་སྐུ་དུས་འཁོར་མ་གཏོགས་པ་མཆོད་རྟེན་
དང་བཅས་པ་རེ་རེ་གནང་ཞིང་སྨོན་ལམ་མང་དུ་བཏབ་བོ། །དེ་ནས་ཆོས་
རྗེས་ང་ལྷ་སར་ཇོ་ཤཱཀ་གཉིས་ལ་ཐེབས་གཅིག་མཇལ་འགྲོ། ལོ་ཙཱ་བ་བློ་
གྲོས་དཔལ་ཁྱོད་ང་འདིར་མ་ཕེབས་བར་དུ་གདན་ས་གྱིས། ཀུན་སྤངས་
ཆོས་གྲགས་དཔལ་དང་ས་བཟང་བ། བྱང་རྩེ་ལོ་ཙཱ་བ་དང་། མ་ཎི་ཀ་ཤྲཱི་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ལ་སོ་ག ས་བུ་ཆེན་དྲུག དོན་ཡོད་བཟང་བོ་ལ་སོགས་དགེ་སློང་ཉི་ཤུ།
བློ་གྲོས་རྡོ་རྗེ་ལ་སོགས་དགེ་ཚུལ་བརྒྱུད་ངའི་ཞབས་ཏོག་ལ་ཤོག་གསུང་ནས།
དེའི་ཚུལ་ནི་ཆོས་རྗེས།
ང་ཉིད་ཐེབས་གཅིག་ལྷ་སར་མཇལ་དུ་འགྲོ། །
བདག་ནི་གདན་སར་མ་ཕེབས་བར་དུ་ནི། །
བློ་གྲོས་དཔལ་ཁྱོད་ང་ཡི་རྒྱལ་ཚབ་གྱིས། །
བུ་ཆེན་གཞན་རྣམས་ང་ཡི་ཞབས་ཏོག་གྱིས། །
ཞེས་གསུངས་ནས་བྱོན་པ་ལ་ཕྱོགས་ཚེ། བུ་སློབ་ཡོངས་ཀྱིས།
ལྷ་མིའི་རྣམ་འདྲེན་ཀུན་མཁྱེན་ཆོས་ཀྱི་རྗེ། །
གཞན་དུ་མ་ཕེབས་འདི་རུ་ལེགས་བཞུགས་ཏེ། །
མདོ་སྔགས་ཆོས་ཀྱི་འཁོར་ལོ་ལེགས་བསྐོར་ནས། །
བདག་ཅག་སྐྱེ་ཀུན་རྗེས་སུ་བཟུང་དུ་གསོལ། ། །
བུ་སློབ་ཀྱིས་གསོལ་བ་བཏབ་ཀྱང་མ་གནང་བར་སྤྲེལ་ལོ་དབོ་ཟླར་བཅགས་
ནས་ཆོས་རྗེ་ཙན་དན་གོ་ཤིནྱའི་ཤིང་རྟ་ལ་གདན་དྲངས་ནས། ལམ་དུ་བླ་
མ་ཆེན་པོ་རྣམས་དང་ཡོན་བདག་སྡེ་བ་མང་བོས་བསུས་ཏེ་ཆོས་ཞུས་པའི་
གསོལ་བ་བཏབ་ཀྱང་ཡར་འགྲོ་ལ་བྱེད་གསུངས་ནས་མ་གནང་བར་ལྷ་སར་
ཕྱིན་ནས་ནམ་མཁའ་ལ་སྒྲ་འོད་གསལ་འཇའ་ཚོན་སྣ་ཚོགས་དང་མེ་ཏོག་
གི་ཆར་འབབ་པས། རྒྱ་མི་རྣམས་ལྷག་པར་དགའ་ཞིང་དད་དོ། །ཆོས་རྗེས་
ཇོ་ཤཱཀ་གཉིས་ལ་མཆོད་པ་རྒྱ་ཆེན་པོ་བཤམས་ནས། རྒྱ་ནག་ཏུ་འགྲོ་ན་
བསྟན་པ་དང་སེམས་ཅན་ལ་ཕན་ནམ་བོད་ཁམས་སུ་བསྡད་ན་ཕན་ཞེས་
172



ཇོ་ནང་ཨེ་ཝཾ ཤེས་རིག་དཔེ་ཚོགས། ཀུན་མཁྱེན་རྣམ་པར་ཁ་བསྐངས་དད་པའི་གཏེར་མཛོད། པོད་བཅུ་གཉིས་པ།
རྒྱ་མི་ཆེ་ཤོས་ལྔ་དང་ལྷན་ཅིག་ཏུ་གསོལ་བ་བཏབ་པས། ཀུན་མཁྱེན་ཆེན་
པོའི་གཙོས། ལྷ་སའི་ཇོ་བོའི་སྤྱན་སྔར་གསོལ་བ་འདི་ལྟར་བཏབས་ཏེ།
དང་བོ་བྱང་ཆུབ་མཆོག་ཏུ་ཐུགས་བསྐྱེད་དེ། །
བར་དུ་གྲངས་མེད་གསུམ་དུ་ཚོགས་གཉིས་བསགས། །
མཐར་ཐུག་བླ་མེད་བྱང་ཆུབ་མངོན་བརྙེས་པ། །
ཤཱཀྱའི་རིགས་འཁྲུངས་ཁྱོད་ལ་ཕྱག་འཚལ་བསྟོད། །
ཐབས་མཁས་ཐུགས་རྗེ་ཤཱཀྱའི་རིགས་འཁྲུངས་ཤིང་། །
གཞན་གྱིས་མི་ཐུབ་བདུད་ཀྱི་དཔུང་འཇོམས་པ། །
གསེར་གྱི་ལྷུན་པོ་ལྟ་བུར་བརྗིད་པའི་སྐུ། །
ཤཱཀྱའི་རྒྱལ་བོ་དེ་ལ་ཕྱག་འཚལ་ལོ། །
རྣམ་དག་སྐུ་མངའ་མཆོག་ཏུ་གཟུགས་བཟང་ཞིང་། །
ཡེ་ཤེས་རྒྱ་མཚོ་གསེར་གྱི་ལྷུན་པོ་འདྲ། །
གྲགས་པ་འཇིག་རྟེན་གསུམ་ན་ལྷམ་མེ་བ། ། །
མགོན་པོ་མཆོག་བརྙེས་ཁྱོད་ལ་ཕྱག་འཚལ་ལོ། །
གནམ་སྐོས་གོང་མ་ཆེན་པོས་དབང་བསྒྱུར་བའི། །
རྒྱ་ནག་ཞིང་ས་བཅུ་གཉིས་ཀྱིས་མཚོན་པའི། །
ཤར་ཕྱོགས་ཡུལ་དུ་འགྲོ་འམ་གངས་ལྗོངས་སུ། །
བཞུགས་ན་བསྟན་དོན་གང་འཕེལ་གསལ་བར་མཛོད། ། །
373



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཞེས་སོགས་གསུངས། ཤཱཀྱ་མུ་ནེའི་ཐུགས་ཀར་འོད་ཟེར་ནག་པོ་ལྷུང་
བཟེད་ལྟ་བུ་བྱུང་ནས་སྤྱན་རས་གཟིགས་ཀྱི་ཐུགས་ཀར་ཐིམ། སྤྱན་རས་
གཟིགས་ཀྱི་ཐུགས་ཀར་འོད་ཟེར་ལྕགས་ཀྱི་རྡོ་རྗེ་ལྟ་བུ་འཕྲོས་པས། ར་སའི་
གཙུག་ལག་ཁང་དུ་ཁྱབ་པས་རྒྱའི་སྐད་ཀྱིས་སྒྲ་འདི་ཞིག་ཡང་གྲག་གོ །
སྙིང་རྗེ་ཆེན་པོ་བདག་ཉིད་སྤྱན་རས་གཟིགས། །
རྒྱ་དང་སྔོན་འབྲེལ་ཞེས་ནི་མ་མཆིས་ཏེ། ། །
ཁྱོད་ནི་མ་བཞུད་བོད་ཁམས་རྒྱལ་བོ་འཁྲུགས། །
ཆོས་ཁྲིམས་ཉམས་ནས་ནད་ཡམས་ལྕགས་འབྲུམ་དར། །
བུད་མེད་ཁྲག་སྐྱུགས་བྱིས་པ་མཐའ་ནས་ཆད། །
ལོ་ཏོག་ཚིག་ཅིང་རྩི་སྨན་ནུས་པ་ཡལ། །
གཤང་གཤོང་ཚེར་རྩུབ་ལོ་ངན་མུ་གེ་དར། །
ཞེས་སོགས་རྟེན་འབྲེལ་མི་འགྲིག་པའི་ལུང་བསྟན་བྱུང་བས། རྒྱ་མི་
རྣམས་ཤིན་ཏུ་སྡུག་བསྔལ་གྱིས་སེམས་གདུངས་ནས། ཆོས་རྗེའི་སྙིང་རྗེས་
མ་བཟོད་པར་བྱོན་གསུངས་ནས་མི་ཐམས་ཅད་རབ་ཏུ་དགའ་བར་གྱུར་ཏོ། །
དེ་ནས་ཆོས་རྗེས་རིན་ཚུལ་བ་ལ་སྦྲན་ཏེ། ངའི་ཞབས་ཏོག་ལ་ཤོག་གསུངས་
ནས། དེའི་ཚུལ་ནི། ཀུན་མཁྱེན་ཆེན་པོས།
ང་ཡི་བུ་ཆེན་ཉེ་བའི་སྲས་གྱུར་པ། ། །
མཁས་པ་ཆེན་པོ་ཆོས་རྗེ་རིན་ཚུལ་ཁྱོད། །
ང་ཡི་ཡིད་ལ་འཐད་པའི་ཞབས་ཏོག་གྱིས། །
ཤར་ཕྱོགས་འགྲོ་བའི་དོན་ཆེན་བྱེད་དུ་འགྲོ །
174



ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམ་ཐར་བབསྐངས་དད་པའི་གཏེར་མཛོད། པོད་བཅུ་གཉིས་པ།
ཞེས་གསུངས་པས། རིན་ཚུལ་བས། །
བདག་ཅག་འགྲོ་བའི་སྐྱབས་མགོན་ཆོས་ཀྱི་རྗེ། །
གངས་ཅན་མཁས་པའི་གཙུག་རྒྱུན་ཁྱོད་ཉིད་ནི། །
གངས་ཅན་ལྗོངས་འདིར་བཞུགས་ལ་ངེས་དོན་གྱི། །
ལྟ་སྒོམ་སྤྱོད་པའི་ཆོས་འཁོར་བསྐོར་དུ་གསོལ། །
ཞེས་གསུངས་ནས། རིན་ཚུལ་བའི་སྙིང་སྟོར་ནས་སྤྱན་ཆབ་འབབ་པས་
བཤོལ་བ་ཡང་ཡང་འདེབས་ཏེ་མ་གནང་བར། གསང་དུ་ལོ་གཅིག་ནས་ཡར་
བྱོན་པའི་མནའ་ཚིག་བྱས་སོ། །དེའི་ཚུལ་ནི། ཀུན་མཁྱེན་ཆེན་པོས།
གལ་ཏེ་ཁོ་བོ་ཤར་ཕྱོགས་རྒྱ་ནག་གི །
མི་དབང་གཙུག་གི་རྒྱུན་དུ་སོང་ན་འང་། །
ལོ་གཅིག་ཙམ་གྱིས་རང་ཡུལ་གངས་ལྗོངས་སུ། །
སླེབས་པར་ངེས་སོ་ཉེ་བའི་སྲས་ཆེན་ལགས། །
དེ་ནས་རིན་ཚུལ་བས་ཡར་བྱོན་ཁར་ཆོས་རྗེའི་སྐུ་འདྲ་ཞིག་བཞེངས་
ནས་རབ་གནས་མཛད་པའི་ཞུ་བ་ཕུལ་ནས་ཞལ་བཞེས་མཛད་དོ། །
འཁྲབ་ཚན་བཅུ་གཅིག་པ། །
དེ་ནས་བུ་སློབ་རྣམས་ལ་ཀོང་སྨད་དུ་ཨོ་རྒྱན་པདྨའི་སྒྲུབ་གནས་སུ་
མཇལ་དུ་འགྲོ་གསུངས་ནས་ཆོས་རྗེ་དང་བུ་སློབ་རྣམས་ཀོང་ཡུལ་དུ་བྱོན་
པའི་འགྲོ་རོགས་ཀྱི་ཚུལ་དུ་རྒྱ་མི་རྣམས་དང་ལྷན་ཅིག་ཏུ་བྱོན་ནས། རྭ་
175



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
སྒྲེང་ལ་བོད་ཀྱི་འགྱུར་ཚང་བཞུགས་ཟེར། ཐོག་མར་དེར་འགྲོ་གསུངས་
ནས་བྱང་ལམ་དུ་བྱོན་ཏེ། ལམ་དུ་བླ་མ་གྲགས་ཅན་མང་བོ་དང་བྱང་བ་
ཁྲི་དཔོན་ལ་སོགས་ཀྱིས་གདན་དྲངས་ནས་ཡར་འགྲོ་དོགས་ལ་ཡིན་གསུངས་
ནས་མ་གནང་ངོ༌། །ལྷོ་ལམ་ཀོང་སྨད་ནས་ཡུལ་མཐར་ཡར་བུད་དགོས་
གསུངས་པའི་ཚེ་ན་བུ་སློབ་རྣམས་ཀྱིས་རྟོགས་ནས། ལ་ལ་ངུ་། ལ་ལ་བཤོལ་
འདེབས། ལ་ལ་བརྒྱལ། ཆོས་རྗེ་ལོ་གཅིག་ནས་ཡར་བྱོན་པའི་དཔང་བོ་
དཀོན་མཆོག་བཞག་གོ །བུ་སློབ་དང་རྒྱ་མི་རྣམས་ཀྱང་ལོ་གཅིག་ནས་ཡར་
བྱོན་པའི་མནའ་ཚིག་དམ་པོར་བགོས་ནས་འདམ་གཞུང་བར་དུ་བྱོན་པས་
དེར་བཞུགས་ནས། དབུས་གཙང་གཉིས་སུ་ཆོས་རྗེ་སངས་རྒྱས་འཕྲོག་
ཅེས་ཡོངས་སུ་གྲགས་ནས། སྡེ་བ་རྩེ་གཉིས་ཀྱིས་བྱུང་བའི་རྒྱལ་བོ་ལ་ཡི་
གེ་བསྐུར་ཏེ། བྱང་བའི་རྒྱལ་བོས་དམག་བསྡུས་ཚུལ། དམག་རྣམས་ཀྱིས་
དམག་རྩེད་དང༌། དམག་ལ་འགྲོ་བའི་སྟ་གོན་བྱེད་ཚུལ་སོགས་འཁྲབ་སྟོན་
བྱེད་སྐབས་དེ་མཐུན་གྱི་སྒྲ་སྙན་པོ་སྣ་ཚོགས་ཀྱི་སྒོ་ནས་འཁྲབ་ན་འཐུས་སོ། །
དེས་དམག་དྲངས་པས་དབུས་གཙང་གཉིས་ཀྱི་དམག་བསྡུས་ནས་དེད་ལ་
ཆས་པ་དེ་ཆོས་རྗེ་རིན་པོ་ཆེའི་ཐུགས་ལ་ཤར་བས། བུ་སློབ་རྣམས་ལ་
གསུངས་པ།
ཆོས་གྲགས་དཔལ་དང་ས་བཟང་བ། །
མ་ཎི་ཀ་ཤྲཱི་བུ་སློབ་ཁྱོད། ། །
བདག་ཅག་འགྲོ་བར་མི་བཏུབ་ཏེ། །
དམག་མིས་དེད་པ་རྒྱབ་ཏུ་ཉེ། །
176



ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམར་ངསྐངས་དད་པའི་གཏེར་མཛོད། པོད་བཅུ་གཉིས་པ།
ཞེས་སོགས་གསུངས་པས་བདག་ཅག་དགའ་ནས་རྒྱ་མིས་ཤིང་རྟ་འཐེན་
ཡང་ཤིང་རྟ་ཐོགས་ནས་བསྒུལ་ཙམ་མ་ནུས་སོ། །གླང་བོ་ཆེ་པད་མ་ལ་སོགས་
རྒྱུད་དང་དམག་ཀུན་གྱིས་ལྕགས་ཐག་དང་གསེར་གྱི་ལྕགས་སྒྲོག་དང་།
ཟངས་དང་མཁར་བའི་ལྕགས་སྒྲོག་དུ་མ་དང་། ཐག་པ་སྣ་ཚོགས་པ་ལྔ་
བཅུས་འཐེན་ཀྱང་ཐག་པ་རྣམས་དུམ་བུ་དུམ་བུར་ཆད་དོ། །དེ་ནས་ལ་
ལས་ས་བརྐོས། ལ་ལས་ཞབས་བཏེགས། ལ་ལས་སྣ་དྲངས། ལ་ལས་
རྒྱབ་ནོན་ཀྱང་བསྒུལ་མ་ཉན་ནས་ཆོས་རྗེ་ཁོ་རང་ཁུར་ཁྱེར་སྙམ་སྟེ། དམག་
མི་རྣམས་རེས་མོས་བྱས་པ་དང་། ལྷག་ཅིག་ཏུ་ཁུར་ཀྱང་ཕ་བོང་ལ་གྲོག་
མའི་ཕུང་བོ་བཞིན་ནོ། །དེ་ནས་དེ་དག་ལ་ཆོས་རྗེས་རྒྱའི་སྐད་དུ་གསུངས་
པས།
ཉོན་ཅིག་དད་ལྡན་རྒྱལ་བོའི་ཕོ་ཉ་རྣམས། །
དམག་དཔུང་མཚོན་ཐོགས་རྒྱབ་ཏུ་སླེབས་ལ་ཁད། །
ཁྱེད་རྣམས་བསད་ཁྱེར་ལ་སོགས་ཆད་པ་གཅོད། །
དེ་བས་རང་གི་གནས་སུ་འགྲོ་ན་ལེགས། ། །
ཞེས་གསུངས་ནས་མ་ར་ཙི་ཏ་ཟེར་བ་ཞིག་གིས། ཆོས་རྗེ་ལ་རལ་གྲིས་
བརྒྱབ་པས་རལ་གྲི་དུམ་བུ་དུམ་བུར་ཆག་གོ །དེ་ནས་དེའི་ཆད་པ་འབབ་
པས། ཆོས་རྗེས་དེ་དག་ལ་གསུངས་པས། ཁྱེད་རྣམས་འདི་བདེ་བར་
ཐོངས་ཤིག འདིས་སྔོན་ངའི་སྐྱེ་བ་ཞིག་ལ་གནོད་པ་ཅི་བྱས་པ་ཅུང་ཟད་
བཤད་དོ། །ཞེས་གསུངས་ནས། དེ་དག་གིས་མི་གཏོང་ངོ༌། །དེ་ནས་ཀུན་
མཁྱེན་ཆེན་པོས་འདི་ལྟར་གསུངས་ཏེ།



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
མི་འདི་བདེ་བར་ཐོངས་ཤིག་སྔོན་ལས་ཀྱི། །
ལེ་ལན་འཁོར་ཚུལ་ང་སྔོན་རྒྱ་གར་དུ། །
ས་ར་ཧ་ཡི་སློབ་མར་གྱུར་པའི་དུས། །
རྒྱལ་བོ་བདེ་སྤྱོད་བཟང་བོས་དབུ་བླར་དྲངས། །
རེ་ཞིག་དུས་སྐབས་འགོལ་བར་བདག་གཟུགས་ལ། །
བཙུན་མོ་ལྷག་པར་ཆགས་པའི་རྐྱེན་དབང་གིས། །
མོ་དེས་བདག་དང་འདོད་པ་སྤྱོད་དགོས་ཚུལ། །
ཆེས་ནན་བྱེད་ཀྱང་བདག་གིས་ཚུལ་མཐུན་གཏམ། །
ཡང་ཡང་སྨྲས་ཀྱང་དང་ལེན་གཏན་མེད་སྐབས། ། །
བདག་བརྟེན་བུད་མེད་སྲོག་དང་འབྲལ་ཉེན་ཡོད། །
དེ་སླད་རྫུ་འཕྲུལ་བསྟན་ནས་ག་ཤེད་འགྲོ། །
སྙམ་ནས་ཡར་ལངས་ཚེ་ན་ཆབ་མ་རྙེད། །
རྩྭ་སྔོན་ཟིལ་ཅན་མཐོང་ནས་དེ་གཅོད་ཞོར། །
སྲིན་བུ་གཅིག་བསད་འགྱོད་ནས་ཕུས་བཏབ་སྟེ། །
བུད་མེད་དེ་ཡི་མངལ་དུ་ཞུགས་པར་བྱས། །
དེ་ནས་བདག་གིས་རྫུ་འཕྲུལ་ལ་བརྟེན་ནས། །
གསལ་ཁུང་དུ་ཐོན་མཆོད་གྲལ་གླིང་བུའི་ནང་། །
ལེགས་འཛུལ་སྐྱིལ་ཀྲུང་ཁར་འདུག་བུད་མེད་དང་། །
ཕན་ཚུན་གཏམ་སྨྲས་གླིང་བུའི་ཁ་ཡར་ནས། །
བུད་མེད་བར་སྣང་ལ་བསྡད་ཁོ་མོ་ལ། །
178



ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམ་ཐར་ཁ་བསྐངས་དད་པའི་གཏེར་མཛོད། པོད་བཅུ་གཉིས་པ་
ཆོས་མཐུན་གཏམ་སྨྲས་བདག་ནི་མཁའ་ལམ་དུ། །
ཉེར་འཕགས་སྒོ་ནས་རང་གནས་དཔལ་རིར་སོང་། །
དེ་རྗེས་བཙུན་མོས་གཡོ་ཐབས་སྡུག་ཉམས་གཏོད། །
མང་ལབ་བྱས་ཀྱང་རྒྱལ་བོའི་དཀོར་བདག་སོགས། །
དཀར་ཕྱོགས་ལྷ་ཡི་སྟོབས་ཀྱིས་ཇི་བཞིན་གསལ། །
རྐྱེན་དེས་བཙུན་མོ་རྒྱལ་ཁབ་ནས་སྨྱུག་ཅིང་། །
ང་རང་ཕྱིར་གདན་དྲངས་ཀྱང་སླར་མ་སོང་། །
ཕྱིས་སུ་སྲིན་བུ་བཙུན་མོའི་མངལ་གནས་དེ། །
བུར་སྐྱེས་ཁོ་མོས་སྔར་འཁོན་གདུག་སེམས་ཀྱིས། །
རྫུན་སྨྲས་བུ་དེས་བདག་ལ་རལ་གྲིས་བརྒྱབ། །
དེ་འཐོར་བསད་སྐབས་མ་རྙེད་ཀུ་བེ་རས། །
དབྱུག་ཏོས་གསོད་བྱེད་འཇོམས་ལ་ཆས་པའི་ཚེ། །
བདག་གིས་དེ་བཀག་མཐའ་མ་སྔོན་ལས་ལྟར། །
འཇག་མས་སྐུ་བཤིག་སྐབས་ཀྱི་བདེ་སྤྱོད་བཟང་། །
ད་ལྟ་རྒྱ་ནག་རྒྱལ་བོ་དེ་ཡིན་ཞིང་། །
སྔོན་གྱི་སྲིན་བུ་རྒྱལ་བུར་གྱུར་པ་དེ། །
ད་ལྟའི་མ་ར་ཙི་ཏ་འདི་ག་ཉིད། ། །
སྔོན་བཞིན་དེང་སྐབས་རྟེན་འབྲེལ་མི་འགྲིག་ལགས། །
ཞེས་གསུངས་ནས། བཞིན་བཟང་དག་ཁྱོད་ཀྱི་རྒྱལ་བོ་དེ་སྔོན་བདེ་
སྤྱོད་བཟང་བོ་ཡིན། འཕགས་པ་དེ་ད་ལྟ་སྤྲང་བན་ང་ཡིན། མ་ར་ཙི་ཏ་
179



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དེ་སྲིན་བུ་དེ་ཡིན། ད་ལྟ་ང་འབོད་པ་དེ་སྔོན་བཞིན་དུ་རྟེན་འབྲེལ་མ་འགྲིག་
པ་ཡིན་ནོ། །ཞེས་གསུངས་ནས་ཐམས་ཅད་ཡིད་ཆེས། དེ་ནས་བློན་པོ་
ཀརྨ་ཀྲི་ཏས་དུང་གི་གའུ་དང་གོས་བཟང་ཕུལ་ནས་སྨྲས་པ།
སྤང་རྟོགས་མཐར་ཕྱིན་ཆོས་ཀྱི་རྗེ། །
རྒྱལ་བོའི་རྟོགས་པ་འཕེལ་བའི་ཕྱིར། །
ཕྱི་ནང་གྲུབ་མཐའི་བྱེ་བྲག་གི ། །
ཚིག་ཉུང་དོན་གསལ་གནང་བར་ཞུ། ། ཞེས་དང་།
ཆོས་རྗེའི་ཞལ་ནས་འདི་ལྟར་གསུངས་ཏེ། །
ཐམས་ཅད་མཁྱེན་པའི་ཡེ་ཤེས་སྐུ། །
ཉི་མའི་སྐུ་གང་མི་བཟད་པ། །
དཔལ་ལྡན་པད་མ་རྒྱས་པའི་སྤྱན། །
སངས་རྒྱས་སེང་ཁྲིར་བཞུགས་ལ་འདུད། །
རི་དྭགས་རུ་རུ་ཤ་ར་བྷ། །
རྩེ་གཅིག་སྒྲ་ལ་ཉན་པ་ལྟར། །
བདག་གིས་སྤྲིངས་པའི་གླུ་དབྱངས་འདི། །
མི་དབང་ཁྱོད་ཀྱིས་གསན་པར་འཚལ། །
དཔེར་ན་དར་གྱི་སྲིན་བུ་ལ། །
ཡ་རབས་དག་གི་གོས་རྒྱན་འབྱུང༌། །
[8]



པོད་བཅུ་གཉིས་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམ་བརཁ་བསྐངས་དད་པའི་གཏེར་མཛོད།
དེ་བཞིན་བདག་གི་བསྟན་བཅོས་འདི། །
ཐར་བ་འདོད་པའི་ཆོས་མཆོག་འབྱུང་། །
སྟེང་དུ་འགྲོ་བའི་མི་དག་གིས། །
འོག་གི་ལམ་དུ་མི་འཇུག་ལྟར། །
དེ་བཞིན་ཐར་བའི་དོན་གཉེར་བས། །
ལོག་པའི་ལམ་དུ་འཇུག་མི་འཚལ། །
ཕ་རོལ་འགྲོ་བའི་མི་དག་གི །
མིག་དང་རྐང་བ་མེད་ཐབས་མེད། །
དེ་བཞིན་འཁོར་བའི་ཕ་རོལ་ལ། །
འགྲོ་འདོད་ཚུལ་ཁྲིམས་ལྟ་བ་གཅེས། །
རྣམ་ཤེས་ཡོ་ལང་འཁོར་བ་འབྱུང་། །
ཡེ་ཤེས་རོལ་བ་མྱ་ངན་འདས། །
དེ་བཞིན་འཁྲུལ་དབང་མུ་སྟེགས་འབྱུང་། །
ཡང་དག་ལམ་ནི་སངས་རྒྱས་ལགས། །
སྤྲང་བན་བདག་གི་ལྟ་བ་ནི། ། །
ཆོས་ཉིད་དོན་དམ་བདེན་པ་སྟེ། །
181



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཆ་མེད་ཀུན་འགྲོ་སངས་རྒྱས་ནི། །
བརྟན་གཡོ་ཀུན་ལ་ཁྱབ་པར་འདོད། །
གང་ཞིག་བདེ་གཤེགས་སྙིང་བོ་ལ། །
རྟག་བརྟན་སྐུ་རུ་འདུ་ཤེས་བསྐྱེད། །
དེ་ནི་ཡང་དག་ལྟ་བ་ཡིན། །
སངས་རྒྱས་སྲས་ཀྱི་ཐུ་བོར་གསུངས། །
དེ་བཞིན་གཤེགས་པའི་སྙིང་བོ་ལ། །
རྡོ་རྗེ་ལྟ་བུའི་སྐུ་སྨྲས་པ། །
ལྟ་བ་ཕུན་སུམ་ཚོགས་པ་དང་། །
ལྟ་བའི་རྒྱལ་བོ་ཡིན་པར་བཤད། །
དགེ་བ་འདི་ཡིས་མི་དབང་ཁྱོད། །
ཏང་ཀུན་རྒྱལ་བོ་འཁོར་བཅས་ཀྱི། །
མངའ་ཐང་སྟོབས་ཤུགས་དཔལ་དང་གྲགས། །
ཆུ་བོའི་རྒྱུན་བཞིན་རིང་བར་ཤོག །
ཅེས་གསུངས་ནས་ཡང་ཆོས་རྗེ་རིན་པོ་ཆེས་དེ་དག་ལ་བྱིན་རླབས་
མཛད་པར་གསུངས་པ།
སོང་ཞིག་སོང་ཞིག་ཀརྨ་ཀྲི་ཏ་ཁྱོད། །
སང་ཉིན་ཉི་མ་སྔ་དྲོ་རྒྱས་པའི་ཚེ། །
182



ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམ་ཐར།གབསྐངས་དད་པའི་གཏེར་མཛོད་ པོད་བཅུ་གཉིས་པ།
དམག་དཔུང་སྟོང་ཕྲག་ཧ་སྒྲ་ཅན། །
བདའ་བས་རང་གི་ཡུལ་དུ་སོང་། །
ཞེས་གསུང་ནས་རྒྱ་མི་རྣམས་སྐྲག་ནས་བློན་པོ་ཙ་ཀུ་རུ་ཞེས་བྱ་བས་
གསེར་གྱི་ཤང་ལང་དུང་ལག་ཅན་ཕུལ་ནས་ཞུས་པ།
སངས་རྒྱས་རྣམ་འཕྲུལ་བླ་མ་རིན་པོ་ཆེ། །
རྒྱལ་འབངས་ཀུན་གྱི་བྱིན་རླབས་འཇུག་པའི་ཆེད། །
ཡི་དམ་འཆག་མིན་བྱ་བའི་ཆ་ཙམ་ཞིག །
ཉིད་ཀྱི་བསྟོད་པ་བདག་ལ་གསུང་བར་ཞུ། ། ཞེས་དང་།
ཆོས་རྗེས། །
ན་མོ་ལོ་ཀི་ཤྭ་ར་ཡ།
ཤེས་བྱ་ཀུན་མཁྱེན་ཤེས་རབ་རྒྱལ་མཚན་དཔལ། །
འཕྲིན་ལས་བཟང་བོ་ཉི་མའི་དཀྱིལ་འཁོར་གྱིས། །
གླིང་བཞིའི་མུན་སེལ་ཁམས་གསུམ་ཆོས་ཀྱི་རྗེ། །
ཐུབ་བསྟན་རྒྱལ་མཚན་འཛིན་ལ་སྤྱི་བོས་འདུད། །
སྐུ་མཆོག་བདེ་གཤེགས་སྙིང་བོའི་ཁང་བཟང་ལ། །
ལེགས་བཤད་གསུང་གི་སྒྲ་དབྱངས་རྡོ་རྗེ་འཛིན། །
འཁྲུལ་མེད་ཐུགས་ལྡན་འོད་གསལ་ཆོས་ཀྱི་དབྱིངས། །
མཐའ་འཁོབ་མུན་སེལ་ཁྱོད་ལ་སྤྱི་བོས་འདུད། །
13



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དུས་གསུམ་རྒྱལ་བ་རྒྱ་མཚོས་ལུང་བསྟན་ནས། །
གངས་ཅན་ཁྲོད་དུ་སངས་རྒྱས་བསྟན་པ་སྤེལ། །
སྙིགས་དུས་མགོན་མེད་དཔལ་གྱུར་དོལ་པོ་བ། །
མཚུངས་མེད་ཆོས་རྗེའི་ཞབས་ལ་སྤྱི་བོས་འདུད། །
དེ་ལྟར་བསྟོད་པའི་དགེ་བས་འགྲོ་བ་ཀུན། །
དངོས་གྲུབ་རྣམ་གཉིས་ཆར་གྱིས་མཉེས་བྱས་ནས། །
བྱིན་རླབས་ཆོས་ཀྱི་དཔལ་ལ་འགོད་གྱུར་ཅིང་། །
ཀུན་མཁྱེན་རྒྱལ་བའི་གོ་འཕང་མྱུར་ཐོབ་ཤོག །
ཅེས་གསུངས་ནས་གདན་འདྲེན་པ་རྣམས་རྒྱ་ནག་ཏུ་བཞུད་དོ། །དེ་
ནས་ཆོས་རྗེས་ཟད་པར་རླུང་གི་ཏིང་ངེ་འཛིན་ལ་བཞུགས་ནས་སྐུ་མཆེད་
རྣམས་སླར་ལོག་སྟེ་དམག་མི་དང་རྭ་སྒྲེང་དུ་ཕྲད་དེ་ས་ལུ་ལྗང་བའི་མདོ་དང་།
རྒྱུད་འབུམ་ཚར་གཅིག་གསུངས་ནས་ལྷ་སར་བྱོན་ཏོ། ། །
འཁྲབ་ཚན་བཅུ་གཉིས་པ།
ད་ཅི་རིན་ཚུལ་བས་སྐུ་འདྲ་བཞེངས་པ་དེ་ཆོས་རྗེས་རབ་གནས་མཛད་
པར་དྲུང་དུ་བྱོན་ནས། འདི་སྐད་གསུངས་སོ། །རྟེན་འདི་ལ་གདན་ཆུང་
བ་དང་གཅིག ཤིན་ཏུ་རྒན་པོའི་གཟུགས་དང་གཉིས། སྐུ་བོང་ཆུང་བ་
དང་གསུམ་སྟེ། ལྷ་ས་ལ་སོགས་དབུས་ཕྱོགས་སུ་ངའི་བསྟན་པ་འོང་བར་
མི་འདུག་གོ །མ་འོངས་པའི་དུས་སུ་འདིའི་མཆོད་རྫས་རྣམས་ལ་ཧ་བཤའ་
184



ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམ་ཐར་ཁབསྐབས་དད་པའི་གཏེར་མཛོད། པོད་བཅུ་གཉིས་པ།
བྱེད་པ་མང་དུ་འབྱུང་བར་འགྱུར་རོ། །འོན་ཏེ་མཚན་བཟང་བ་ལ་གསུམ་
སྣང་། སྒོ་ལ་ཉེ་བ་ནི་ཐར་བའི་སྒོ་འཛིན་པའི་རྟགས། ས་གནོན་མཛད་
པ་ནི་ལོག་སྨྲ་མང་བོ་འདུལ་བར་འགྱུར་རོ། །ངས་རབ་གནས་མཛད་པ་ནི་
ཆོས་ཀྱི་རྒྱལ་བོར་མངའ་གསོལ་བ་ཡིན། དད་པ་གང་ཐོབ་ཀྱི་ཚོགས་རྫོགས་
པར་འགྱུར་རོ། །ཞེས་སོགས་མང་དུ་གསུངས་སོ། །དེའི་ཚུལ་ནི། ཆོས་རྗེ་
ལྷ་སར་འབྱོར་ནས་རིན་ཚུལ་བས་བཞེངས་པའི་ཆོས་རྗེ་ང་འདྲའི་སྐུ་དྲུང་
དུ་རབ་གནས་མཛད་ཚེ་འདི་ལྟར་གསུངས་ཏེ། །
འདི་སྐད་གདན་ཆུང་རྒན་གཟུགས་བོང་ཆུང་བ། །
དབུས་ཕྱོགས་ང་ཡི་བསྟན་པ་མི་རྒྱུས་རྟགས། །
མ་འོངས་མཆོད་རྫས་རྣམས་ལ་ཧབ་ཐོབ་བྱེད། །
འོན་ཀྱང་མཚན་བཟང་གསུམ་སྣང་སྒོར་ཉེ་བ། །
ས་གནོན་མཛད་དང་ང་ཡིས་རབ་གནས་ཀྱང་། །
བྱས་པས་ཐར་བར་ལེགས་ཉེ་ལོག་སྨྲ་འདུལ། །
ཆོས་ཀྱི་རྒྱལ་བོར་མངའ་གསོལ་ལེགས་མཚན་ཐོབ། །
དད་པ་གང་བྱས་ཚོགས་ཆེན་རབ་རྫོགས་འགྱུར། ། ཞེས་གསུངས་སོ། །
དེ་ནས་རིམ་པ་བཞིན་དུ་ཡར་བྱོན་ནས་ཇོ་ནང་དུ་ཕེབས་པས། གཡའ་
བཟང་རིན་པོ་ཆེས་བསྐུལ་ནས་སྒྲུབ་ཐབས་དཔག་བསམ་ལྗོན་ཤིང་ལ་སོགས་
སྒྲུབ་ཐབས་མང་དུ་མཛད་དོ། །ཆོས་རྗེ་ཕུན་ཚོགས་དཔལ་གྱིས་བསྐུལ་ནས་
རྒྱུད་བླ་མའི་འགྲེལ་བ་ལ་སོགས་བསྟན་བཅོས་མང་དུ་མཛད་དོ། །དེ་ནས་
གདན་འདྲེན་པ་རྣམས་ཕོ་བྲང་དུ་ཐོན་ནས། ལ་ལ་ངུ་། ལ་ལས་སྐྲ་འབལ་
185



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བ་སོགས་ཆོས་རྗེས་ཐོས་ཤིང་གཟིགས་ནས། རྫུ་འཕྲུལ་གྱིས་དེ་རུ་བྱོན་ནས་
ཆོས་ཀྱིས་མཉེས་པར་མཛད་ནས། རྒྱལ་བོས་ཀར་ཤ་པ་ཎི་གཉིས་ཕུལ་ཏེ་
ཐུགས་དམ་བཀྲོལ་ནས་ཉེ་གནས་ལ་གསུངས་པས། ཉེ་གནས་ཀྱི་ཐེ་ཚོམ་
སྐྱེས་ཏེ། ཆོས་རྗེས་རིག་ནས་ཀར་ཤ་པ་ཎི་གཉིས་བསྟན་ནས་ཐེ་ཚོམ་ཞིའོ། །
དེ་ཡང་རྒྱུད་ལས། མཐོང་དང་མ་མཐོང་གཟུགས་ནི་ཡིད་དང་ནམ་མཁའ་
ལ་ཡང་བལྟ་བར་བྱེད་པ་གང་ཡིན་དེ་ནི་མིག །རིང་ནས་རབ་ཏུ་གསལ་བ་
བཞིན་དུ་སྒྲ་ནི་ཐོས་པ་འདི་ནི་རྒྱལ་བའི་རྣ་བ་ཆེན་པོ་འོ། །ཞེས་སོགས་གསུངས།
ཡུམ་ཉི་ཁྲི་བར། དེ་ལ་བྱང་ཆུབ་སེམས་དཔའི་ཤའི་སྤྱན་གྱིས་དཔག་ཚད་
བརྒྱ་མཐོང་བ་ཡོད་དོ། །དེ་བཞིན་དུ་དཔག་ཚད་སྟོང་དང་། རི་རབ་གླིང་
བཞི་དང༌། སྟོང་གསུམ་གྱི་སྟོང་ཆེན་པོ་མཐོང་བ་ཡོད་དོ། །ཞེས་སོགས་
རྒྱས་པར་གསུངས། སྤྱན་ལྔ་མངོན་ཤེས་དྲུག་ལ་རང་དབང་བརྟན་པོ་ཐོབ་
པའི་མཛད་སྤྱོད་མང་དུ་ཡོད་དེ། གཞན་དུ་ཤེས་པར་བྱའོ། །མཆོད་རྟེན་
དཔལ་ཡོན་ཅན་ལ། རབ་གནས་མདོར་བསྡུས་བྱེད་ཚུལ། ཐམས་ཅད་
ཡར་བཞེངས་སྟེ་འདི་ལྟར་གྱེར་བ་ནི།
འདི་ལྟའི་སྐུ་འབུམ་མཐོང་གྲོལ་ཐུགས་ཀྱི་རྟེན། །
རྒྱལ་བའི་ཆོས་སྐུའི་ཡོན་ཏན་ཡོངས་རྫོགས་མཚོན། །
དེ་ཡང་སྐྱབས་གསུམ་མཚོན་བྱེད་ཐེམ་སྐས་གསུམ། །
དེ་སྟེང་མི་འཇིག་བཞི་ལྡན་སེང་གེའི་ཁྲི། །
ཕྱོགས་ངོས་རེ་ལ་སྒོ་ལྔའི་ལེགས་མཛེས་ཤིང་། །
དེ་ནང་ཀླུ་རྒྱལ་ཁང་དུ་ཆོས་སྐྱོང་གི །
{86



ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམ་ཐར།བཤངས་དད་པའི་གཏེར་མཛོད། པོད་བཅུ་གཉིས་པ།
གཞལ་ཡས་ཁང་ནས་ཁྲོ་རྒྱལ་ལྷ་ཚོགས་ནི། ། །
བརྒྱ་ཕྲག་གཉིས་བཞུགས་ལྷ་ཀླུས་མཆོད་སྤྲིན་སྤྲོ། །
དེ་སྟེང་གདུགས་དང་གདུང་ཆེན་ཐབས་ཤེས་རྟགས། །
རྨང་དགེ་སྟོབས་བཅུ་ལེགས་མཚོན་དེ་ཡི་སྟེང་། །
བང་རིམ་རྣམ་པ་བཞི་ལས་དང་བོ་ནི། །
དྲན་པ་ཉེར་བཞག་བཞི་མཚོན་དེ་ལ་ཡང་། །
ལྷ་ཁང་ཆེན་པོ་བཅུ་གཉིས་ཡོད་པའི་ནང་། །
འོད་གསལ་ཆོས་སྐུའི་ལྷ་ཚོགས་ཉིས་སྟོང་དང་། །
སུམ་བརྒྱ་དགུ་བཅུ་ལེགས་བཞུགས་གཉིས་པ་ནི། །
ཡང་དག་སྤོང་བཞི་མཚོན་བྱེད་དེའི་ནང་དུ། །
ལྷ་ཁང་བཅུ་གཉིས་ལ་ནི་ལོངས་སྐུ་ཡི། ། །
ལྷ་ཚོགས་ཉིས་སྟོང་བརྒྱད་བརྒྱ་ཉི་ཤུ་བཞུགས། །
གསུམ་པ་རྫུ་འཕྲུལ་རྐང་བཞི་མཚོན་བྱེད་དུ། །
ལྷ་ཁང་བཅུ་གཉིས་ནང་དེར་སྤྲུལ་བའི་སྐུའི། །
ལྷ་ཚོགས་ཉིས་སྟོང་ལྔ་བརྒྱ་གོ་གསུམ་བཞུགས། །
བཞི་བ་དབང་ལྔ་མཚོན་བྱེད་བང་རིམ་ནང་། ། །
ལྷ་ཁང་བཅུ་གཉིས་སུ་ནི་ལྷན་སྐྱེས་སྐུའི། །
ལྷ་ཚོགས་སྟོང་ཕྲག་བཞི་དང་བརྒྱད་བརྒྱ་བཞུགས། །
བུམ་པ་བྱང་ཆུབ་ཡན་ལག་བདུན་མཚོན་བྱེད། །
དེ་ནང་ལྷ་ཁང་ཆེན་པོ་བཞི་ཡོད་པར། །
187



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གཟུགས་སྐུ་སྣ་ཚོགས་ཉི་ཁྲི་ཉིས་སྟོང་བཞུགས། །
བྲེ་ནི་འཕགས་ལམ་བརྒྱུད་མཚོན་དེ་ཡི་ནང་། །
ལྷ་ཁང་བདུན་དུ་བདུད་ལས་རྣམ་རྒྱལ་བའི། །
ལྷ་ཚོགས་དྲུག་བརྒྱ་གཞན་ཡང་བདེ་མཆོག་དང་། །
ཀྱི་རྡོར་དུས་འཁོར་རྟ་མགྲིན་ལ་སོགས་བཞུགས། །
གདུགས་འདེགས་པད་སྟེང་ཆོས་འཁོར་བཅུ་གསུམ་ཡང་། །
ས་བཅུ་སྐུ་གསུམ་མཚོན་བྱེད་དེའི་ནང་དུ། །
དུས་འཁོར་རྟེན་དང་བརྟེན་པའི་དཀྱིལ་འཁོར་ལ། །
ལྷ་ཚོགས་སྟོང་བཅུ་གསེར་རིས་རྒྱུད་འགྲེལ་བཅས། །
རྒྱལ་སྲས་བཅུ་དྲུག་ལ་སོགས་མང་བོ་བཞུགས། །
ཐུགས་རྗེ་མདོ་གཟུངས་སྤྱན་རས་གཟིགས་མཚོན་བྱེད། །
ཆར་ཁེབས་ཡེ་ཤེས་ལྔ་ཡི་བརྡ་རྟགས་ལྡན། །
དེ་སྟེང་གཉྫིར་ཏོག་མཛེས་ཁྱོན་སྡོམ་པར། །
རྟེན་མཆོག་ནང་བཞུགས་གཟུགས་སྐུ་འབུམ་ལྷག་དང་། །
གསུང་ཐུགས་བྱིན་རྟེན་བསམ་མི་ཁྱབ་པ་བཞུགས། །
བུམ་བཟང་གསེར་འཕྲུལ་རིན་ཆེན་དོ་ཤལ་དང་། །
མུ་ཏིག་རྒྱུན་འཕྲེང་སོགས་ཀྱིས་ཉེར་མཛེས་པ། །
མཐོང་བ་ཙམ་གྱིས་རྣམ་གྲོལ་སྟེར་བའི་རྟེན། །
ཁྱད་འཕགས་ལྷ་མིའི་བསོད་ནམས་ཞིང་དུ་བསྐྲུན། །
188



ཇོ་ནང་ཨེ་ཝཾ ཤེས་རིག་དཔེ་ཚོགས།
ཀུན་མཁྱེན་རྣམ་ཐར་གབ་པ་བསྐངས་དད་པའི་བགཏེར་མཛོད།
པོད་བཅུ་གཉིས་པ།
ཡང་ན་བསྡུས་པ་ལ་དགའ་ན་འདི་ལྟར།
སྐུ་འབུམ་མཐོང་གྲོལ་ཆེན་མོ། །
ཆོས་སྐུའི་ཡོན་ཏན་མཚོན་ཚུལ། །
སྐྱབས་གསུམ་མཚོན་བྱེད་ཐེམ་སྐས། །
མི་འཇིག་བཞི་ལྡན་སེང་ཁྲི། །
གདུང་དང་གདུང་ཆེན་ཐབས་ཤེས། །
རྨང་དགེ་སྟོབས་བཅུ་ལེགས་མཚོན། །
བང་རིམ་རྣམ་བཞིའི་མཚོན་བྱེད། །
དྲན་པ་ཉེར་བཞག་ཡིན་ནོ། །
བུམ་པ་བྱང་ཆུབ་ཡན་ལག །
བྲེ་ནི་འཕགས་ལམ་ཡན་ལག །
ཆར་ཁེབས་ཡེ་ཤེས་རྣམ་ལྔ། །
དེ་སྟེང་གཉྫིར་ཏོག་བཅས། །
མཐོང་ཐོས་དྲན་རེག་ཙམ་གྱིས། །
རྣམ་གྲོལ་ཐར་བའི་དཔལ་སྟེར། །
ལྷ་མིའི་བསོད་ནམས་ཞིང་དུ།
ཆོས་སྐུའི་རྟེན་མཆོག་གྲུབ་བོ། །
ཞེས་སོ། །
189



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དེ་ནས་བཀྲ་ཤིས་ནི། །
ཀེ་ལ་ཤ་རིའི་བསྐོར་དབུས་སུ། །
ཀ་ཡོ་རི་ཡི་གྲོང་ཁྱེར་དུ། ། །
ཆུ་ཕོ་འབྲུག་ལ་བལྟམས་པ་ཡི། །
ཀུན་མཁྱེན་དོལ་པོ་གྲགས་དེར་འདུད། །
བལྟམ་དུས་འོད་ཀྱི་དྲ་བས་མཛེས། །
སྐྱེད་བྱེད་མ་ནི་བདེ་ཉམས་ལྡན། །
ཚངས་སོགས་ལྷ་ཡིས་ཁྱོད་ཞབས་གཏུག །
འགྲན་ཟླ་མེད་པའི་བཀྲ་ཤིས་ཤོག །
རབ་འབྱམས་ཤེས་བྱའི་གནས་རྣམས་ཀུན། །
གཞོན་ནུའི་དུས་ནས་ཐུགས་སུ་ཆུད། །
འཆད་རྩོད་རྩོམ་པས་རྒྱལ་བསྟན་སྤེལ། །
འཛམ་གླིང་རྒྱན་གྱི་བཀྲ་ཤིས་ཤོག །
དཀྱིལ་འཁོར་སྒྲུབ་ཅིང་མཆོད་པའི་ཚེ། །
སྣང་བ་ཡི་དམ་ལྷ་ཤར་ཞིང་། །
དུས་ཀྱི་འཁོར་ལོ་དགྱེས་རྡོར་སོགས། །
ལྷ་ཚོགས་གཟིགས་པའི་བཀྲ་ཤིས་ཤོག །
190



པོད་བཅུ་གཉིས་པ།
ཇོ་ནང་ཨེ་ཝཾ་ཤེས་རིག་དཔེ་ཚོགས། ཀུན་མཁྱེན་རྣམ་ཐར་ཁ་གདངས་དད་པའི་གཏེར་མཛོད།
ཐོས་པའི་དོན་ཡོད་དབེན་གནས་སུ། །
བསྒོམས་པས་ཉམས་རྟོགས་ཉི་ཤར་བཞིན། །
དཔལ་ལྡན་བླ་མ་གུ་ཎ་ལས། །
ཉམས་རྟོགས་ཀློང་རྡོལ་བཀྲ་ཤིས་ཤོག །
རྒྱལ་ཚབ་དམ་པར་དབང་བསྐུར་ཞིང་། །
སྐལ་ལྡན་སྨིན་གྲོལ་ལམ་ལ་འགོད། །
ངེས་དོན་བསྟན་པའི་རྒྱལ་མཚན་འཛིན། །
འཕྲིན་ལས་རྨད་བྱུང་བཀྲ་ཤིས་ཤོག །
རྣམ་དག་ལུང་གིས་ཟིན་པ་ཡི། །
མཐོང་གྲོལ་ཆེན་པོ་ཆོས་སྐུའི་རྟེན། །
འཛམ་གླིང་རྒྱན་དུ་གྱུར་པ་ཡི། །
འགྲོ་བ་འདྲེན་མཛད་བཀྲ་ཤིས་ཤོག །
ཕྱོགས་བཅུའི་རྒྱལ་བ་སྲས་བཅས་རྣམས། །
མཁའ་ཁྱབ་བྱོན་ནས་དཔལ་ཡོན་ཅན། །
དབྱེར་མེད་འདྲེས་པ་ཀུན་གྱིས་མཐོང་། །
མཐོང་གྲོལ་ཆེན་པོའི་བཀྲ་ཤིས་ཤོག །
13



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྔ་བོ་ཆེ་མདོར་གཤེགས་སྙིང་ནི། །
རྟག་བརྟན་ཐེར་ཟུག་གཡུང་དྲུང་དུ། །
བསྟན་པའི་ཆོས་ཀྱི་རྔ་བརྡུང་ཞེས། །
ལུང་གིས་བསྔགས་པའི་བཀྲ་ཤིས་ཤོག །
ཀུན་རྫོབ་རང་སྟོང་ཡོད་མཐའ་སེལ། །
དོན་དམ་གཞན་སྟོང་མེད་མཐའ་སེལ། །
མཐའ་གཉིས་སྤངས་པའི་དབུ་མའི་ལམ། །
ཡང་དག་སྟོན་པའི་བཀྲ་ཤིས་ཤོག །
ངེས་དོན་བཀའ་བསྡུ་བཞི་བ་མཛད། །
གསུམ་ལྡན་མན་ཆད་ལྟ་ངན་ལས། །
རྒྱལ་བའི་རྫོགས་ལྡན་དར་མཛད་པ། །
བསྟན་པའི་བདག་པོའི་བཀྲ་ཤིས་ཤོག །
དེ་ཙམ་གྱིས་འཐུས་པར་བྱ་ཞིང་། ཡང་ན། བསྟོད་པའམ་བཀྲ་ཤིས་
གང་གི་སྐབས་སུ་འདི་ལྟར་སྦྱར་ནའང་ཆོག་སྟེ།
འོད་གསལ་ཆོས་དབྱིངས་ཆེན་པོ། །
རང་བཞིན་ལྷུན་འགྲུབ་བདེ་ཆེན། །
སྤྲོས་པའི་མཐའ་ཀུན་བྲལ་བའི། །
བདེ་གཤེགས་སྙིང་བོའི་བཀྲ་ཤིས། །
[92



ཇོ་ནང་ཨེ་ཝཾ་ ཤེས་རིག་དཔེ་ཚོགས། ཀུན་མཁྱེན་རྣམ་ཐར་གབ་ངས་དད་པའི་གཏེར་མཛོད། པོད་བཅུ་གཉིས་པ།
རྣམ་ཀུན་མཆོག་ལྡན་དབྱིངས་ནས། །
ཟུང་འཇུག་སྒྱུ་འཕྲུལ་དྲ་བ། ། །
གང་འདུལ་སྤྲུལ་བའི་རོལ་གར། །
ཀུན་མཁྱེན་ཆོས་རྗེའི་བཀྲ་ཤིས། །
( བསྟོད་པ་སོགས་ཀྱི་སྐབས་སུ། ཀུན་མཁྱེན་ཆོས་རྗེར་བསྟོད་དོ། །ཞེས་རྐང་བ་ཐ་
མ་བསྒྱུར་ན་ཆོག )
རང་སྣང་དག་པའི་སྟོན་འཁོར། །
རབ་འབྱམས་ཀུན་ཏུ་ཡོངས་བརྡལ། །
དག་ཆེན་གསང་གསུམ་འཁོར་ལོ། །
ཀུན་མཁྱེན་དོལ་པོའི་བཀྲ་ཤིས།།
དག་དང་མ་དག་ཞིང་དུ།།
ངོ་མཚར་སྒྱུ་མའི་སྤྲུལ་བཀོད།།
གདུལ་བྱའི་ཁམས་དབང་རྗེས་འགྲོ།།
ཆོས་རྗེ་དོལ་པོའི་བཀྲ་ཤིས།
དཀྱིལ་འཁོར་རྒྱ་མཚོའི་ཁྱབ་བདག །
བདེ་ཆེན་ཡེ་ཤེས་རང་གཟུགས། །
རིགས་བརྒྱའི་བདག་པོའི་སྤྱི་དཔལ།།
ཀུན་མཁྱེན་ཆེན་པོའི་བཀྲ་ཤིས།།
343



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རབ་འབྱམས་སྤྲུལ་བའི་རྣམ་རོལ། ། །
ནམ་མཁའི་མཐའ་དང་མཉམ་པའི། །
ཀུན་བཟང་མཛད་པའི་རོལ་གར། །
རིགས་ལྡན་བླ་མའི་བཀྲ་ཤིས།།
ཉམས་དང་རྟོགས་པའི་གཏེར་མཛོད།།
ཐུགས་སྲས་ཆོས་གྲགས་དཔལ་བཟང་།།
སྐད་གཉིས་སྨྲ་བའི་ལོ་ཙཱ།
པཎ་ཆེན་མ་ཏིའི་བཀྲ་ཤིས།།
ཀུན་མཁྱེན་གཉིས་པའི་སྐད་སྙན།།
ཕྱོགས་ལས་རྣམ་རྒྱལ་ཞེས་གྲགས།།
འབྲི་གུང་སྒྲ་བསྒྱུར་ལོ་ཙཱ།
ལུང་རིགས་སྨྲ་བའི་བཀྲ་ཤིས།།
ངེས་དོན་ལྟ་སྒོམ་སྨྲ་ལ།།
སྨན་ཆུ་ཁ་བ་ཞེས་གྲགས།།
རྒྱལ་བའི་སྲས་མཆོག་རིན་ཚུལ།།
གཞན་སྟོང་རིགས་པའི་བཀྲ་ཤིས།།
194



པོད་བཅུ་གཉིས་པ།
ཇོ་ནང་ཨེ་ཝཾ་ ཤེས་རིག་དཔེ་ཚོགས། ཀུན་མཁྱེན་རྣམ་བར་དུ་ཁ་བསྐངས་དད་པའི་གཏེར་མཛོད།
གཤེགས་སྙིང་དོན་ཀུན་གཟིགས་པའི། ། །
ཞང་སྟོན་ཆོས་རྗེ་ཞེས་གྲགས།།
གྷ་རུང་ལྷ་ཡི་རྒྱལ་མཚན།།
ཉམས་དང་རྟོགས་པའི་བཀྲ་ཤིས།།
ཤེར་ཊཱིཀ་ཡིད་ཀྱི་མུན་སེལ།།
བྱེད་པོ་ཉ་དབོན་ཆོས་རྗེ།།
རིགས་སྨྲའི་རྩེར་སོན་ཕུན་ཚོགས།།
འགྲོ་བ་འདྲེན་པའི་བཀྲ་ཤིས།།
བདེན་གཉིས་གཤག་རལ་འབྱེད་པའི།།
ཐང་ཆེན་ཀུན་དགའ་འབུམ་པ།།
ཐང་ཆུང་བློ་གྲོས་མཚན་ཅན། །
མདོ་སྔགས་སྨྲ་བའི་བཀྲ་ཤིས། །
རང་འདྲའི་བུ་ཆེན་ཡོངས་ཀྱི། །
ཐུགས་སྲས་བསོད་ནམས་བཟང་བོ།།
རང་སྟོང་གཞན་སྟོང་གནས་ཀུན། །
ལེགས་པར་གཟིགས་པའི་བཀྲ་ཤིས། །
195



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཆོས་ཀྱི་རྗེ་བོ་ཀུན་མཁྱེན། །
གང་གི་བརྒྱུད་འཛིན་ཆེན་པོ།།
སྒྲོལ་མགོན་ཡབ་སྲས་བཅས་པའི།།
བསྟན་པ་དར་བའི་བཀྲ་ཤིས།།
ངེས་དོན་དབུ་མའི་ཤིང་རྟ།།
མཐའ་བྲལ་ལྟ་བའི་གདངས་སུ། །
དངོས་སྟོབས་རིགས་པས་འདྲེན་མཁས། །
བསྟན་པའི་བདག་པོའི་བཀྲ་ཤིས།།
196



ཇོ་ནང་ཨེ་ཝཾ་ཤེས་རིག་དཔེ་ཚོགས།
རིན་ཆེན་བརྩོན་འགྲུསཀྱི་རྣམར་དགེ་ལེགས་འོདསྣང་།
པོད་བཅུ་གཉིས་པ།
-
-
-
-
༄༅། །རྗེ་བཙུན་དཔལ་ལྡན་བླ་མ་ངག་དབང་རིན་ཆེན་བརྩོན་
འགྲུས་ཀྱི་རྣམ་ཐར་དགེ་ལེགས་འོད་སྣང་
ཞེས་བྱ་བ་བཞུགས།
འོད་གསལ་ནང་དབྱིངས་ལྷུན་འགྲུབ་གདོད་མའི་གཤིས། །
སྤྲོས་བྲལ་ཡེ་ཤེས་དོན་དམ་རྣམ་ཀུན་གཟུགས། །
ཀུན་རྟོག་མུན་པ་གཤིས་ནས་དྭངས་པའི་གཞི། །
གཞི་འབྲས་དབྱེར་མེད་དོན་དམ་རྒྱལ་གྱུར་ཅིག །
རྒྱལ་བའི་ལུང་གིས་བསྔགས་པའི་གྲགས་སྙན་དབྱངས། །
ས་གསུམ་ལུས་ཅན་རྣ་བའི་རྒྱུན་དུ་འབར། །
གཞན་སྟོང་རིགས་པའི་ཐལ་སྐད་གཅིག་གིས་ཀྱང་། །
ཕས་རྒོལ་ཕྱེ་མར་འཐག་མཁས་དོལ་པོ་བ། །
དཀྱིལ་འཁོར་ཀུན་གྱི་ཁྱབ་བདག་རྡོ་རྗེ་འཆང་། ། །
འགྱུར་མེད་ལྷན་སྐྱེས་བདེ་ཆེན་དཔལ་སྟེར་ཞིང༌། །
གསང་ཆེན་བསྟན་པའི་ལམ་སྲོལ་གསལ་མཛད་པ། །
རྡོ་རྗེ་འཆང་ཆེན་མཆོག་ཁྱོད་གཙུག་གིས་བསྟེན། །
197



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཡན་ལག་དྲུག་གི་ཆུ་བོ་མཐའ་དག་ཀུན། །
ཁྱོད་ཐུགས་བརྩེ་ཆེན་ཀློང་དུ་འཁྱིལ་བ་ལས། །
སྐལ་བཟང་དགའ་བའི་དགའ་སྟོན་སྤེལ་མཁས་པ། །
རིན་ཆེན་བརྩོན་འགྲུས་ཞབས་ལ་གུས་ཕྱག་འཚལ། །
རྡོ་རྗེ་འཆང་གི་ལམ་བཟང་ཇི་སྙེད་པ། །
གཅིག་ཏུ་དྲིལ་བ་སྦྱོར་བ་ཡན་ལག་དྲུག །
ཇི་བཞིན་ཉམས་སུ་ལེན་ཚུལ་ལས་བརྩམས་ཏེ། །
དམ་པའི་རྣམ་ཐར་འཆད་ལ་བདག་སྤྲོ་འོ། ། །
དེ་ལ་འདིར་རྗེ་བཙུན་དཔལ་ལྡན་བླ་མ་གང་ཉིད་ཀྱི་རྣམ་པར་ཐར་བ་
བླ་ན་མེད་པ་མདོ་ཙམ་འཆོད་པ་ལ་དང་བོ་རིགས་ཕུན་སུམ་ཚོགས་པར་སྐྱེ་
བ་བཞེས་ཏེ་གཞོན་ནུའི་སྐབས་ཀྱི་མཛད་པའི་ཚུལ། བར་དུ་དགེ་བའི་
བཤེས་གཉེན་རྣམས་དང་འཕྲད་དེ་མདོ་སྔགས་ཀྱི་ཆོས་སྒྲུབ་པ་ཉམས་སུ་ལེན་
ཚུལ། ཐ་མ་གདུལ་བྱ་རྣམས་རྗེས་སུ་བཟུང་ནས་ཐུན་མོང་དང་ཐུན་མོང་
མ་ཡིན་པའི་ཆོས་ཀྱི་དགའ་སྟོན་རྒྱ་ཆེན་པོས་རིགས་ཅན་གསུམ་གྱི་གདུལ་
བྱ་རྣམས་རྗེས་སུ་བཟུང་ཚུལ་ལས་བརྩམས་ཏེ་དགོངས་པ་ཆོས་དབྱིངས་སུ་
བསྡུ་ཚུལ་དང་གསུམ་ལས། །
དང་བོ་ནི། ཡུལ་གངས་ཅན་གྱི་ལྗོངས་མདོ་སྨད་ཀྱི་ཆར་གཏོགས་སྨྲ་
རོང་གི་ཡུལ་བཀྲ་ཤིས་ལྷ་སྒང་དགོན་གྱི་ཉེ་འགྲམ་སྐོང་དུང་ཞེས་པའི་ཡུལ་
གྱུར་རིགས་རུས་གཙང་མ་ཡབ་མང་དགེ་དོན་གསལ་དང་ཡུམ་ཕུར་ཚ་ཟ་



ཇོ་ནང་ཨེ་ཝཾ་ཤེས་རིག་དཔེ་ཚོགག རིན་ཆེན་བརྩོན་འགྲུས་ཀྱི་རྣམར་དགེ་ལེགས་འོད་སྣང་། པོད་བཅུ་གཉིས་པ།
གནས་ལི་གཉིས་ཀྱི་སྲས་སུ་སྤྱི་ལོ་༡༩༢༤རབ་བྱུང་བཅོ་ལྔ་བ་ཤིང་བྱི་ལོར་
ངོ་མཚར་བའི་ལྟས་དུ་མ་དང་བཅས་སྐུ་འཁྲུངས། ལོ་དེར་ཀརྨ་རིག་པའི་
རྡོ་རྗེ་འཁྲུངས། བྱིས་པའི་དུས་ནས་ཀྱང་གཞན་ཕལ་བ་རྣམས་དང་མི་
མཚུང་ས་པར་བྱམས་དང་སྙིང་རྗེ་ཆེ་བ་ལས་འབྲས་དང་དཀོན་མཆོག་ལ་དད་
པ་ཆེ་བའི་གཞན་རྣམས་ལས་ཁྱད་པར་འཕགས་ཤིང་དགུང་ལོ་བཅུ་གསུམ་མེ་
མོ་བྱི་ཡི་ལོར་ཁུ་བོ་བླ་མ་ཡེ་ཤེས་ཀྱི་དྲུང་ནས་ཀློག་བསླབ། ལོ་དེར་ལྷ་མིའི་
སྐྱབས་མགོན་གོང་ས་མཆོག་སྐུ་བལྟམས། དེ་ནས་རིམ་པ་བཞིན་རིག་པའི་
གནས་དུ་མ་ལ་ཐུགས་བློ་རྒྱས་པའི་དམ་པའི་རྣམ་ཐར་ལྷན་སྐྱེས་སུ་གྲུབ་བོ། །
གཉིས་པ་ནི། དགོང་ལོ་བཅུ་བདུན་པ་ལྕགས་འབྲུག་ལོར་ས་དམར་
དཔལ་རྩེ་དགོན་རྟག་བརྟན་ཕུན་ཚོགས་གླིང་གི་རྡོ་རྗེ་སློབ་དཔོན་ངེས་པ་
དོན་གྱི་དགེ་བའི་བཤེས་གཉེན་གཤིན་རྗེ་གཤེད་དམར་གྱི་རྣམ་སྤྲུལ་མི་ཡི་
གར་དུ་རོལ་བ་ཀུན་དགའ་ངག་དཔལ་རྒྱ་མཚོའི་དྲུང་དུ་འཁོར་བར་སྐྱོ་ཤེས་
ངེས་འབྱུང་ཡང་ཡང་སྐྱེས་ནས་རབ་ཏུ་བྱུང་། དེ་ནས་དལ་འབྱོར་གྱི་སྙིང་
བོ་མཆོག་གྱུར་ནང་བ་སངས་རྒྱས་པའི་གྲལ་དུ་ཞུགས་བྱེད་ཐོག་མར་འཇུག་
སྒོ་དམ་པ་མཆོག་གསུམ་ལ་སྐྱབས་སུ་འགྲོ་བའི་སྐྱབས་འགྲོ་ཕྱག་དང་འབྲེལ་
བའི་འབུམ་ཕྲག སེམས་བསྐྱེད་འབུམ་ཕྲག ཡི་གེ་བརྒྱ་བ་འབུམ་ཕྲག་
མནྟལ་འབུམ་ཕྲག བླ་མའི་རྣལ་འབྱོར་འབུམ་ཕྲག་སོགས་ཐུན་མོང་གི་
སྔོན་འགྲོ་འབུམ་ལྔ་ལ་བཞུགས། དེའི་སྐབས་སུ་ཡང་གཞན་དང་མི་འདྲ་
བར་བློ་བསྐྱེད་བླ་ན་མེད་པ་རེ་བྱུང་། དེ་ནས་ཐུན་མོང་མ་ཡིན་པའི་སྔོན་
འགྲོ་དཔལ་མཆོག་དུས་ཀྱི་འཁོར་ལོའི་བསྐྱེད་རིམ་ལ་ཞུགས་ཏེ་ཐ་མལ་གྱི་



ཀུན་དགའདཔལ་ལྡན་རྒྱ་མཚོའི་གསུང་འབུམ།
སྣང་བ་སྦྱངས་ནས་རྫོགས་རིམ་བསྒོམ་པ་ལ་རང་དབང་ཅན་དུ་བྱས། དེ་
ནས་དངོས་གཞི་སྦྱོར་བ་ཡན་ལག་དྲུག་རིམ་བཞིན་སོར་སྡུད། བསམ་
གཏན། སྲོག་རྩོལ། འཛིན་པ། རྗེས་དྲན། ཏིང་ངེ་འཛིན་སོགས་སྦྱོར་
བ་ཡན་ལག་དྲུག་སྟན་ཐོག་གཅིག་མ་འཕོ་བ་དང་བཅས་པ་ལ་བཞུགས།
རྗེ་ཉིད་ལ་སློབ་དཔོན་བཻ་རོ་ཙ་ནའི་རྣམ་སྤྲུལ་བླ་མ་རང་གསལ་གྱིས་རྟེན་འབྲེལ་
གྱི་མཛད་སྒོ་དང་བྱས་ཏེ་རྡོར་དྲིལ་ཆ་ཚང་གནང་། དེ་དག་གི་སྐབས་ཀུན་
ཏུ་མཚམས་རྒྱ་དམ་པོར་བཅད་དེ་དམན་པའི་ས་བཟུང་ཧྲུལ་པོའི་གོས་གྱོན།
ཚེ་འདི་བློས་བཏང་སྟེ་སྒྲུབ་པ་མཛད་པ་ནི་གངས་ཅན་གྲུབ་བརྒྱའི་གཙུག་
རྒྱུན་རྗེ་མི་ལ་དང་མཚུངས་སོ། ། །
དགུང་གྲངས་ཉི་ཤུ་བ་ཆུ་ལུག་ལོར་བླ་མ་ངག་དཔལ་གྱི་མདུན་ནས་དུས་
འཁོར་དབང་མོ་ཆེ། རྣམ་འཇོམས་ཁྲོ་ནག་གི་དབང་། རྟ་ཕྱག་ཁྱུང་གསུམ།
སྨེ་བརྩེགས་བཅས་ཀྱི་རྗེས་གནང་། ཚེ་དབང་། གཅོད་དབང་སོགས་
དང་། འབྱུང་འདུལ་གྱི་ཁྲིད། བླ་མ་ལུང་རྟོགས་ཀྱི་གསུང་འབུམ་ཁྲིད་
ལུང་རྣམས་གསན། །
དགུང་གྲངས་ཉེར་གཅིག་པ་ཤིང་སྤྲེལ་ལོར། དཔལ་ལྡན་བླ་མ་གང་
ཉིད་གྱི་མདུན་ནས་སྦྱོང་རྒྱུད་བཅུ་གཉིས་ཀྱི་དབང་གསན། །
དགུང་གྲངས་ཉེར་གཉིས་པ་ཤིང་བྱ་ལོར་སྦྱོར་དྲུག་ཐེངས་གཉིས་པ་
ལ་བཞུགས། ལོ་འདིར་ཁོང་གི་བླ་མའི་མདུན་ནས་དཔལ་དུས་ཀྱི་འཁོར་
ལོའི་དབང་མོ་ཆེ་ཐོབ། མ་ཎི་བླ་མ་པདྨ་བདེ་ཆེན་གྱི་མདུན་ནས་མ་ཎིའི་
བསྡུས་དབང་སོགས་གསན།
200



ཇོ་ནང་ཨེ་ཝཾ་ཤེས་རིག་དཔེ་ཚོགས། རིན་ཆེན་བརྩོན་འགྲུས་ཀྱི་རྣམ་ཐར་དགེ་ལེབ་ས་འོད་སྣང་། པོད་བཅུ་གཉིས་པ།
དགུང་གྲངས་ཉེར་བཞི་བ་མེ་ཕག་ལོར་དམ་མཚམས་ངང་སྒྲུབ་གྲྭ་ལ་
བཞུགས། དགུང་གྲངས་ཉེར་དྲུག་པ་ས་གླང་ལོར་བླ་མའི་མདུན་ནས་དཔལ་
དུས་ཀྱི་འཁོར་ལོའི་དབང་དང༌། གཅོད་དབང་རྟ་ཕྱག་ཁྱུང་གསུམ་སྨེ་
བརྩེགས་བཅས་ཀྱི་རྗེས་གནང་ཚེ་དབང་སོགས་ཟབ་བཀའ་དུ་མ་གསན།
དེ་ཡང་རྗེ་ཉིད་གཞོན་ནུའི་དུས་ནས་ཀྱང་བར་དོའི་སེམས་ཅན་རྣམས་གསལ་
བོར་རྟོགས་ཤིང་དེ་རྣམས་ཁོང་གི་བླ་མ་ལ་ཞུས་པས་ཐུགས་དགྱེས་པའི་ངང་
ནས་དེ་རྣམས་བར་དོའི་སེམས་ཅན་ཡིན་ཚུལ་གསུངས་། བར་སྐབས་སུ་
བླ་མ་དང་ལྷན་དུ་འཕོ་འདེབས་ཞིག་ཏུ་བྱོན་ཏེ་འཕོ་བ་འདོན་ཚར་རྗེས་སུ་
བླ་མའི་ཞལ་ནས་དེ་རང་ཤི་བོ་འདིའི་རྣམ་ཤེས་གང་དུ་འགྲོ་བཞིན་ཡོད་ཕན་
ཐོག་གམ་གསུང་། འོ་དེ་རིང་གི་ཤི་བོ་ལ་ཕན་ཐོག་སོང་། ཐོག་མར་ནི་
ཤི་བོའི་སྤྱི་གཙུག་ནས་ར་མ་སྔོན་པོ་ཞིག་འདུག་པས་ཤི་བོ་དེའི་རྣམ་ཤེས་སྤྱི་
གཙུག་ཏུ་ཐོན་ཚེ་ར་མ་དེས་འགོག་གྱིན་ཡོད་མོད་ཁྱེད་ཀྱིས་ཕཊ་སྒྲ་བྱེད་ཚེ་
ར་མ་དེའི་ཁ་རླངས་ཙམ་རེ་མ་གཏོགས་ར་མ་དེ་དངོས་སུ་ཡོང་མི་ཐུབ་པས་རྣམ་
ཤེས་དེ་སྤྱི་གཙུག་ནས་ཐོན་ཏེ་དག་ཞིང་དུ་དྲངས་སོང་ཞེས་གསུངས། གཞན་
ཡང་མཛོ་གུའི་རྒད་པོ་ཞིག་ལ་བླ་མ་དང་མཉམ་དུ་འཕོ་བ་བཏབ་པས་རྒད་
པོ་དེ་ཁོང་གཉིས་ལ་ཤིན་ཏུ་དད་པ་ཆེ་བས་དཀའ་ངལ་ཅི་ཡང་མེད་པར་ཕན་
ལེགས་པོ་ཐོག་སོང་གསུངས།
དགུང་གྲངས་ཉེར་བརྒྱད་པ་ལྕགས་ཡོས་ལོར་ཁོང་གིས་བླ་མའི་མདུན་
ནས་དུས་འཁོར་དབང་ཆེན། མི་འཁྲུགས་པའི་དབང་། འཇིགས་བྱེད་
རོ་ལངས་བརྒྱ་བསྐོར་གྱི་དབང་སོགས་དང་། རྟ་མགྲིན། འབྲུ་ནོན་སྙན་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྒྱུད། མགོན་པོ་བྲག་རྫོང་མའི་ཁྲིད་སོགས་གསན། ཁོང་གི་ཉམས་སྣང་
ལ་ཡེ་ཤེས་ཀྱི་རོལ་བ་ཆེ་མཆོག་དཔལ་དགུའི་ཁྲོ་ཚོགས་ཀྱི་དབུ་ཐོག་ཏུ་འོད་
གསལ་བའི་ཉི་མ་ཞིག་འཆར་བ་དེའི་འོད་ཀྱིས་བདག་བྱིན་གྱིས་རླབས་པའི་
ཉམས་སྣང་དང་། བླ་མ་ངག་དཔལ་ཁོང་ཉིད་དཔལ་ཕྱག་ན་རྡོ་རྗེ་དངོས་
ཉིད་དུ་མཐོང་ནས་སྟོང་གཟུགས་མཐའ་ཡས་པའི་ཉམས་སྣང་བྱུང་། དེ་
ལྟར་མི་གཡོ་གསུམ་ལྡན་གྱི་སྦྱོར་བ་གནད་དུ་བསྣུན་པ་ལ་བརྟེན་ནས་འོད་
གསལ་སྟོང་གཟུགས་ཀྱི་འཆར་སྒོ་འགོགས་མེད་དུ་ཤར་བ་ནི་ངེས་པ་དོན་གྱི་
གྲུབ་པའི་དབང་ཕྱུག་ཆེན་པོའི་རང་མདངས་ཆེས་ཆེར་གསལ་བའི་འབྲས་
རྟགས་སུ་ངེས་སོ། །
འདི་ཙམ་ཞིག་གི་དུས་སུ་རིགས་ཅན་གདུལ་བྱ་རྣམས་ཀྱི་ཆེད་དུ་མགོ་
ལོག་ཁང་རྒན་དུ་བྱོན་ཏེ་སྐལ་ལྡན་གྱི་གདུལ་བྱ་དུ་མ་ཐར་བའི་ལམ་ལ་བཀོད།
དེ་ནས་མར་རང་ཡུལ་དུ་བྱོན་སྐབས་སུ་ཨ་སངས་འཁྲུལ་ཞིག་གཏེར་སྟོན་
མཆོག་གིས་འཁྲུལ་མེད་ཀྱི་ས་ལ་གནས་པའི་བྱང་ཆུབ་སེམས་དཔའ་ཞིག་ཡིན་
པར་ཐུགས་ཐག་བཅད། དེའི་སྐབས་སུ་ཁོང་གི་སྐུ་སྲིང་ལ་བྱིས་པ་ཆུང་ངུ་
ཞིག་ཡོད་པ་དེ་ལ་ནད་ལྕི་མོ་ཞིག་ཕོག དེ་ཉིད་བླ་མ་ལ་ཞུས་པས་ཁོང་གིས་
འོ་རྒན་པོ་དཀར་རྒྱུས་ཀྱི་ནད་དེ་སངས་ན་བྱིས་པ་འདིའི་ནད་ལ་ཡང་སྐྱོན་
མེད། དེ་འཆི་ན་འདི་ཡང་མྱུར་དུ་འཆི་ངེས་རེད་གསུངས། དེ་ནས་ཅང་
མ་འགོར་བར་རྒན་པོ་དེ་ཤི་བས་དེ་དང་མཉམ་དུ་བྱིས་པ་དེ་ཡང་ཤི་སོང་
བས་དེ་ནས་ཀུན་གྱིས་ཁོང་གི་ལུང་བསྟན་ལ་ཡིད་ཆེས་བྱས། གཞན་ཡང་
ཡུལ་མི་ཕུར་ཐར་ཀྱི་རྒྱུད་ལ་གདོན་འདྲེ་ཞུགས་ནས་སྨྱོ་ནད་ཀྱིས་ཐེབས། དེ་
202



ཇོ་ནང་ཨེ་ཝཾ ཤེས་རིག་དཔེ་ཚོགས། རིན་ཆེན་བརྩོན་འགྲུས་ཀྱི་རྣམ་ཐར་དགེ་ལེགས་འོད་སྣང་ པོད་བཅུ་གཉིས་པ།
ལ་ཁོང་ཉིད་ཀྱིས་བཀའ་བགོས་སོགས་མཛད་ཚེ་ནད་པས་ཁྱོད་ནི་ལྷ་བ་བླ་
མ་དཔལ་ལྡན་རེད་ཞེས་བརྗོད། དེ་ནས་ཁོང་ཉིད་ཀྱིས་རས་དམར་བོ་ཞིག་
ལ་མདུད་པ་བོར་ནས་ནད་པའི་སྲིན་ལག་ལ་བཏགས་ཏེ་ནད་སངས་དྲག་ཏུ་
སོང་། དེ་ནས་བཀྲ་ཤིས་ལྷ་སྒང་གི་ཡུལ་ལྷ་གནས་སྤོར་དགོས་པས་བླ་མ་
ངག་དཔལ་ལ་ཁྱོད་ཉིད་ཕེབས་དགོས་ཞུས་ཚེ་བླ་མས་འདི་ཉིད་སོང་དང་ཁྱད་
མེད་གསུང་ནས་རྗེ་ཉིད་ཕེབས་ཏེ་གནས་སྤོར་བྱས་པས་དེའི་སྐབས་སུའང་
དགེ་མཚན་བླ་མེད་བྱུང་བ་ཀུན་ལ་གྲགས།
དགུང་གྲངས་ཉེར་དགུ་བ་ཆུ་འབྲུག་ལོར་བླ་མའི་མདུན་ནས་གྲུབ་ཆེན་
བརྒྱད་ཅུའི་རྗེས་གནང་སོགས་གསན། རྗེ་ཉིད་ཀྱི་བླ་མས་ཁྱོད་ལ་ཟབ་མོ་
གཅོད་ཀྱི་དམིགས་པ་ལ་ཡོན་ཏན་ཁྱད་པར་བ་རེ་ཡོད་འདུག་ཞེས་བསྟོད་
བསྔགས་རྒྱ་ཆེར་མཛད།
དགུང་ལོ་སོ་གཉིས་པ་ཤིང་ལུག་ལོར་སྦྱོར་དྲུག་ཐེངས་གསུམ་པ་ལ་
བཞུགས། ལོ་འདིར་གཏེར་སྟོན་རང་གྲོལ་རྡོ་རྗེའི་མདུན་ནས་ཉིད་ཀྱི་གཏེར་
ཁ་ལས་རིགས་འདུས། གུ་རུ་མཚན་བརྒྱད། གུ་དྲག རྟ་ཕྱག་ཁྱུང་གསུམ་
གྱི་དབང་སོགས་གསན། དེ་དག་གི་སྐབས་སུ་ཡང་ཉམས་རྟོགས་ཀྱི་རིམ་
པ་སྐྱེ་བ་ལ་གྲངས་ལས་འདས་མོད་ཆ་ཙམ་བརྗོད་ན། དེ་ཡང་སོར་སྡུད་
ཀྱི་སྐབས་སུ་འོད་གསལ་རྟག་བཅུའི་ཉམས་སྣང་སོགས་དང་། བསམ་གཏན་
གྱི་སྐབས་སུ་བསམ་གཏན་ཉམས་ལྔའི་སྣང་བ་སོགས་དང་། སྲོག་རྩོལ་གྱི་
སྐབས་སེམས་ཀྱི་རང་གཤིས་འོད་གསལ་སྟོང་གཟུགས་ཀྱི་རྣམ་པ་ཆེས་གསལ་
ཞིང་མངོན་ལ། སྟོང་གཟུགས་རགས་པའི་སྣང་བ་རྣམས་ཀྱང་ལྷ་སྐུ་དང་
203



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཡིག་འབྲུའི་སྣང་བརྙན་བྱེ་བ་རབ་འབྱམས་ཀྱི་སྣང་བ་སོགས་རྟགས་མཚན་
བླ་ན་མེད་པ་དང་། དེ་བཞིན་དུ་འཛིན་པ་རྗེས་དྲན་ཏིང་ངེ་འཛིན་སོགས་
ཀྱི་སྐབས་སུ་ཡང་ཉམས་རྟོགས་ཁྱད་པར་ཅན་རེ་ཐུགས་རྒྱུད་ལ་འཁྲུངས། དེ་
རེ་རེ་ལ་ཡང་སོར་སྡུད་ཀྱི་སོར་སྡུད། སོར་སྡུད་ཀྱི་བསམ་གཏན། སོར་སྡུད་
ཀྱི་སྲོག་རྩོལ། སོར་སྡུད་ཀྱི་འཛིན་པ། སོར་སྡུད་ཀྱི་རྗེས་དྲན། སོར་སྡུད་
ཀྱི་ཏིང་ངེ་འཛིན། གཞན་ཡང་བསམ་གཏན་གྱི་སོར་སྡུད། བསམ་གཏན་
གྱི་བསམ་གཏན། བསམ་གཏན་གྱི་སྲོག་རྩོལ། བསམ་གཏན་གྱི་འཛིན་
པ། བསམ་གཏན་གྱི་རྗེས་དྲན། བསམ་གཏན་གྱི་ཏིང་ངེ་འཛིན། སྲོག་
རྩོལ་གྱི་སོར་སྡུད་སོགས་རེ་རེ་ལའང་དྲུག་དྲུག་སོ་དྲུག་གི་ཉམས་སྣང་མཐའ་
དག་དཔལ་ལྡན་བླ་མ་གང་ཉིད་ཀྱིས་དམ་པ་གོང་མའི་སྙན་བརྒྱུད་ཉམས་
མྱོང་གི་སྒོ་ནས་ངོ་སྤྲད། གཞན་ཡང་དཔལ་དུས་ཀྱི་འཁོར་ལོའི་སྐུ་དྲུག་
བརྒྱ་སོ་དྲུག་གི་སྐུའི་སྣང་བ་ཁྲ་ལམ་མེར་གསལ་ཞིང་ལམ་ལ་བགྲོད་པའི་རྟགས་
མཚན་དུ་མའི་སྣང་བ་འཆར་ཞིང་དེ་རེ་རེ་ནས་དཔལ་ལྡན་བླ་མ་གང་ཉིད་
ཀྱི་ཐུགས་དགྱེས་འཛུམ་གྱི་ངང་ནས་ངོ་སྤྲད་ཅིང་ཁྱོད་ཀྱིས་ཤི་གསོན་གང་ལ་
ཐུགས་ཀྱང་དེ་འདྲའི་ངང་ནས་ཐུགས་སྨོན་གྱིས་དང་བསྟན་པ་དང་འགྲོ་བའི་
དོན་རྒྱུ་ཆེན་པོ་འགྲུབ་ངེས་ཞེས་ཡང་ཡང་གསུངས། །
གཞན་ཡང་སོར་སྡུད་དང་བསམ་གཏན་གཉིས་སྐུ་རྡོ་རྗེའི་ངོ་བོ། སྲོག་
རྩོལ་དང་འཛིན་པ་གཉིས་གསུང་རྡོ་རྗེའི་ངོ་བོ། རྗེས་དྲན་ཐུགས་རྡོ་རྗེའི་
ངོ་བོ། ཏིང་ངེ་འཛིན་ཡེ་ཤེས་རྡོ་རྗེའི་ངོ་བོ་སྟེ་སྐུ་བཞིའི་བདག་ཉིད་དུ་ངོ་
སྤྲད། གཞན་ཡང་རང་གི་ལུས་ཀྱི་ནང་ཐམས་ཅད་སྟོང་གཟུགས་ཀྱིས་ཁྱབ་
204



ཇོ་ནང་ཨེ་ཝཾ་ ཤེས་རིག་དཔེ་ཚོགས། རིན་ཆེན་བརྩོན་འགྲུས་ཀྱི་རྣམ་ཐར་དགེ་ལེགས་འོད་སྣང་། པོད་བཅུ་གཉིས་པ།
ཅིང་སྟོང་གཟུགས་ཐམས་ཅད་སྤྱི་བོ་ནས་གྱེན་དུ་འཕྱུར་བ་དང་ཡང་སྤྱི་བོ་ནས་
ཐུར་དུ་བབས་ཏེ་ལུས་ཀྱི་ནང་ཐམས་ཅད་ཁྱབ་པའི་སྣང་བ་ཤར། དེ་རྣམས་
བླ་མ་ལ་ཞུས་པའི་ཐུར་སེལ་འདྲེས་པའི་རྟགས་ཡིན་པར་ངོ་སྤྲད། དེ་ལྟར་
རྫོགས་རིམ་ལམ་གྱི་གནས་ལུགས་སྤྲོས་བྲལ་རྟོགས་པའི་ལྟ་བ་ཕུ་ཐག་ཆོད་
པར་བསྒོམས་ནས་གོམས་འདྲིས་བྱེད་པ་སྔོན་དུ་སོང་ནས་གཟུང་འཛིན་སྤྲོས་
ཚོགས་ཐམས་ཅད་རང་འགགས་སུ་སོང་སྟེ་ཅིར་ཡང་གཟུང་དུ་མ་རྙེད་པའི་
རིག་པ་མཐའ་དབུས་དང་བྲལ་བའི་ངང་ནས་སྟོང་གཟུགས་ཀྱི་རྣམ་པ་ཆེས་
ཆེར་གསལ་ཞིང་། དེ་ཡང་ལྷ་སྐུ་དང་ཡིག་འབྲུའི་རྣམ་པའི་ཐིག་ལེ་འོད་
གསལ་གྱི་སྣང་བ་རབ་འབྱམས་མཆེད་པ་ནི་རྒྱུད་ལས་གསུངས་པ་ལྟར་དོན་
ཐོག་ཏུ་ཁེལ་བས་རྒྱུད་ལ་ཡིད་ཆེས་ངང་གིས་སྐྱེས་པ་ཡིན་ཏེ། རྒྱུད་ལས།
བསམ་པ་ཐམས་ཅད་ཡོངས་སྤངས་ཏེ། །ཉི་མ་གཅིག་ཏུ་ཡོངས་སུ་བརྟག །
གལ་ཏེ་རྟགས་ནི་མ་བྱུང་ན། །དེ་ཚེ་ང་ཡི་རྫུན་ཚིག་ཡིན། །ཞེས་གསུངས་པ་
ལྟར་རོ། །ད་དུང་མཐའ་ཡས་མོད་དཔལ་ལྡན་བླ་མ་གང་ཉིད་ཀྱི་རྩ་བའི་
བླ་མ་ཀུན་དགའ་ངག་དཔལ་རྒྱ་མཚོ་ལ་འདི་ཙམ་གྱིས་རྟོག་འབུལ་དང་ངོ་
སྤྲོད་བྱེད་མྱོང་ཞེས་ཁོང་གི་ཞལ་ནས་གསུངས་པ་འདི་ཙམ་ལས་མ་རྙེད། དེ་
དག་ལ་བཞུགས་པའི་སྐབས་སུ་དངོས་གཞིའི་མགོར་མཆོག་དབང་། གཅོད་
དབང་། རྟ་ཕྱག་ཁྱུང་གསུམ་གྱི་དབང་། རྡོར་སེམས་བཟླས་ལུང་། རྡོ་
རྗེ་འཆང་དབང་། ལྷན་སྐྱེས་བཟླས་ལུང་། གཏོར་ཆོག བླ་མཆོད།
གཅོད་སྐོར། ཆུ་གཏོར། མདོ་གདུགས་སྒྲོལ་གསུམ། རྟ་མགྲིན་ལུས་དཀྱིལ་
སོགས་རྫོགས་པར་ལེགས་མནོས་མཛད། གཞན་སྒྲུབ་པ་ཉམས་ལེན་གྱི་
20s



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྐོར་རྟ་མགྲིན། འབྱུང་འདུལ། འབྲུ་ནོན། སྙན་རྒྱུད། མགོན་པོ་བྲག་
རྫོང་མ། ཕུར་བ། རྡོ་རྗེ་མཆུ། ལྷ་དགུ། མི་འཁྲུགས་པ། ཚོགས་ལེ།
རིན་ཆེན་ཕྲེང་བ། བླ་མ་ལུང་རྟོགས་རྒྱ་མཚོའི་གསུངས་འབུམ་སོགས་
ཆོ་གའི་གཞུང་དང་མཐུན་པར་བཞུགས་ཤིང་ནང་རྟོགས་ཀྱི་ཡོན་ཏན་ཡང་
དུ་མ་ཐུགས་རྒྱུད་ལ་འཁྲུངས། །
དགུང་གྲངས་སོ་ལྔ་བ་ས་ཁྱི་ལོར་ཉིད་ཀྱི་དཔལ་ལྡན་བླ་མ་དམ་པ་གཤིན་
རྗེ་གཤེད་དམར་གྱི་རྣམ་རོལ་ཀུན་དགའ་ངག་དཔལ་རྒྱ་མཚོ་གང་ཉིད་དགོངས་
པ་ཆོས་དབྱིངས་སུ་གཤེགས་ནས་ཉིན་ཞག་བཅུ་གཅིག་རིང་ཐུགས་དམ་ལ་
བཞུགས་ཤིང་དེ་ཉིད་ཀྱི་ཐུགས་དམ་ཁོང་ཉིད་ཀྱིས་བཀྲོལ་བ་འདིའི་སྐབས་
སུ་ཉིད་ཀྱི་ཉམས་སྣང་ལ་དགེ་སློང་མདོག་སྔོ་ནག་ཅན་ཞིག་གིས་གཞི་དབྱིངས་
དོན་དམ་མཆོག་གི་ཡེ་ཤེས་ཀྱི་གནས་ལུགས་ངོ་སྤྲད་པའི་ཉམས་སྣང་དང་།
འཇམ་དཔལ་དབྱངས་ཀྱི་སྐུ་བྱེ་བ་རབ་འབྱམས་གྱིས་གང་སོང་བའི་ཉམས་
སྣང་དུ་མ་བྱུང་། དེའི་རྗེས་སུ་ཁོང་ཉིད་རང་ཡུལ་བཀྲ་ཤིས་ལྷ་སྒང་དུ་བྱོན།
དེ་ནས་ཅང་མ་འགོར་བར་དགོང་ལོ་སོ་ལྔ་བ་ས་ཁྱིའི་ལོར་དུས་ཀྱི་འཕོ་འགྱུར་
གྱི་དབང་གི་མདོ་དབུས་ཁམས་གསུམ་ཀུན་ཏུ་འཁྲུགས་ལུང་གིས་གང་དེ་བསད་
རྨས་སྣ་ཚོགས་བྱུང་ན་ཡང་ཁོང་གི་རྨི་ལམ་ནང་མི་ནག་པོ་ཞིག་ཐོན་འོང་ནས་
ད་ཐེངས་ཁྱེད་ཀྱི་བཞུགས་ཡུལ་བཀྲ་ཤིས་ལྷ་སྒང་ལ་དམག་འཁྲུགས་ཀྱིས་སྐྱོན་
གང་ཡང་མི་འབྱུང་གསུངས་ནས་ལུང་བསྟན། ཕྱི་ཉིན་ཁོང་གིས་ཡུལ་མི་
རྣམས་ལ་ད་ཐེངས་དམག་འཁྲུགས་འདིའི་རང་ཅག་རྣམས་ལ་བསད་རྨས་
ཀྱི་སྐྱོན་གང་ཡང་མི་འབྱུང་གསུངས། དེ་ལུགས་ལྟར་ཡུལ་འདིར་ཕྱིས་སུ་
206



ཇོ་ནང་ཨེ་ཝཾ་ཤེས་རིག་དཔེ་ཚོགས། རིན་ཆེན་བརྩོན་འགྲུས་ཀྱི་རྣམ་ཐར་དགེ་ལེགས་འོད་སྣང་། པོད་བཅུ་གཉིས་པ།
ཐེངས་དེའི་དམག་འཁྲུག་གིས་བསད་རྨས་གང་ཡང་མ་བྱུང་། དེ་ནས་མདོ་
དབུས་ཁམས་གསུམ་ཀུན་ཏུ་རྒྱ་མིས་བཟུང་སྟེ་དགོན་པ་དང་ཡུལ་གྲུ་སོ་སོར་
ཆོས་སྒོ་རྒྱབ་ནས་གངས་ཅན་གྱི་སྐྱེ་འགྲོ་མཆོག་དམན་ཐམས་ཅད་མྱ་ངན་
གྱི་ཀློང་དུ་ལྷུང་། རི་ཁག་དང་ཡུལ་ཚོ་སོ་སོའི་བར་དུ་མིང་སྙན་ཅིང་དོན་
མི་སྐྱ་ཀུན་སུན་འོང་བའི་མཉམ་ལས་ཞེས་པ་ཞིག་བཙུགས་དེའི་སྐབས་སུ་
བླ་མ་འདི་ཉིད་ཡུལ་ཚོ་འདིའི་དྲུང་ཡིག་པ་ཉིད་ལ་བཞག་པས་ལོ་བཞི་ཙམ་
གྱི་རིང་དྲང་བདེན་གྱི་ངང་ནས་བྱ་བ་དེ་གཉེར། དེ་ནས་ཡུལ་འདིའི་འབྲུ་
རིགས་ཀྱི་སྤྱི་གཉེར་བ་ཉིད་དུ་བསྐོ་བཞག་མཛད། ལོ་འདིར་སྔོན་ལ་བྱུང་
མ་མྱོང་བ་ལྟ་བུའི་ལོ་ཏོག་རྣམས་ལེགས་ཤིང་བང་མཛོད་རྣམས་འབྲུ་རིགས་
ཀྱིས་གང་། ཡུལ་མི་རྣམས་ཀྱིས་འདི་ལྟ་བུའི་ལོ་ཏོག་ལེགས་པ་དང་འབྲུ་
རིགས་མང་བ་ནི་བླ་མ་འདི་ཉིད་ཀྱི་ཐུགས་བསྐྱེད་ལས་གྲུབ་པ་ཡིན་ཞེས་ཀུན་
གྱིས་དད་པས་བསྟོད་བསྔགས་མཛད། དེ་ནས་ཡུལ་འདིར་ལོ་གཅིག་གི་
རིང་ལ་ལོ་ཏོག་རྣམས་སྲུང་ཆེད་དུ་འབངས་རྣམས་ཀྱི་རེ་འདོད་ལྟར་བ་མོ་
དང་ཐོག་སེར་འགོག་པའི་ཆེད་དུ་སེར་སྲུང་ལ་བཞུགས། དེ་ནས་ལོ་གཅིག་
ཙམ་གྱི་རིང་ལ་ཕྱུགས་རྭའི་ནང་དུ་ཕེབས་ནས་ཁྱིམ་སྲུང་བྱས། དེའི་སྐབས་
སུ་ཡུལ་ལྷ་གཞི་བདག་དེ་ཉིད་དགེ་སློང་ཞིག་ཏུ་སྤྲུལ་ནས་ཁོང་ཉིད་ལ་གུས་
འདུད་དང་བཅས་ཏེ་ཁྱེད་ལ་ཅི་དགོས་ཀྱི་སྡོང་གྲོགས་བྱེད་ཅེས་ཁས་བླངས།
འདི་སྐབས་སུ་ཀུན་གྱིས་མཐོང་ཆོས་སུ་ཆོས་བསྒྲུབ་མི་ཆོག་ཀྱང་མངོན་ལྐོག་
ཅི་རིགས་ཀྱི་ངང་ནས་དམ་པའི་ཆོས་ལ་ནན་སྦྱང་མཛད་ཅིང་ཉམས་ལེན་
ལ་ལྷག་པར་ཐུགས་དམ་གྱི་མཐིལ་དུ་མཛད། དེར་མ་ཟད་ཡུལ་མི་ཕལ་
207



ཀུན་དགའ་དཔལ་ལྡན་རྒྱུ་མཚའི་གསུང་འབུམ།
མོ་ཆེ་ལ་སྐྱབས་སྡོམ་སོགས་གནང་ཞིང་དགེ་བའི་ལམ་ལ་ཡང་ཡང་བསྐུལ་
མ་མཛད། ཐེངས་གཅིག་ཁོང་བཞུགས་ཡོད་པའི་སྐབས་སུ་མདུན་དུ་བྱེའུ་
ཞིག་འོང་ནས་སྤྱན་རས་གཟིགས། སྤྱན་རས་གཟིགས་ཞེས་བརྗོད་པའི་སྒྲ་
དངོས་སུ་ཐོས། ད་དུང་ཆོས་སྒོ་འབྱེད་མེད་པའི་སྔོན་དུ་རྗེ་ཉིད་ཀྱི་ཕ་ཅིག་
བླ་མའི་གདན་ས་ས་དམར་དགོན་རྟག་བརྟན་ཕུན་ཚོགས་གླིང་དུ་འོང་ནས་
དགེ་འདུན་པ་ཐམས་ཅད་ལ་མགོན་པོ་བྲག་རྫོང་མའི་དབང་བསྐུར། དེ་
ནས་རང་ཡུལ་དུ་བྱོན། གཞན་ཡང་སྔོན་ཁོང་ཉིད་ཀྱི་ཉམས་སྣང་ལ་རྒྱ་མི་
འདིས་ཡུལ་གྲུ་འདི་རྣམས་མ་གང་བའི་སྔོན་དུ་རྨ་རོང་ཁོག་དུ་རྒྱུ་མི་མང་བོ་
ཡར་ལ་བསྐྱོད་ཀྱིན་ཡོད་པ་ལྟ་བུའི་ཉམས་སྣང་ཤར་དེའི་ཚེ་ཁོང་གི་ཡུལ་མི་
ཀུན་ལ་ད་ནི་མི་འགྱང་བར་མདོ་དབུས་ཁམས་གསུམ་ཀུན་ཏུ་རྒྱུ་མིས་གང་
རྒྱུ་རེད་སྙམ་ཞེས་གསུངས། དེ་ནས་ཅང་མ་འགོར་བར་རྒྱ་མིས་བཟུང་ངོ་། །
དེ་ནས་ལོ་བཅུ་ཕྲག་ཁ་ཤས་སོང་། དེའི་རྗེས་སུ་ཡང་ཁོང་གི་ཉམས་
སྣང་ལ་ཡུལ་དེའི་རྒྱུ་མི་མང་བོ་དེ་ཕྱིར་ལོག་སོང་བའི་ཉམས་སྣང་ཤར་དེའི་
སྐབས་སུ་ཉིད་ཀྱིས་ད་ནི་སྲིད་འདི་ཅུང་ཙམ་ལྷོད་ཡངས་སུ་འགྲོ་ངེས་རེད་
གསུངས། དེ་ནས་ཅང་མ་འགོར་བར་མཉམ་ལས་ཀྱི་བྱ་བ་ལ་སུ་ཡང་ཞུགས་
འདོད་མེད་པས་མཐར་རང་རང་གི་ནོར་ཅུང་ཙམ་རེ་རང་རང་ལ་ཐོབ་སྐལ་
བྱུང་ནས་གྱེས་དགོས་བྱུང་། དེ་ནས་བཟུང་ཆོས་སྒོ་ཡང་ཅུང་ཙམ་ཕྱེས།
ཆོས་སྒྲུབ་པ་གཞན་གྱིས་མཐོང་ཡང་བཀག་འགོག་མེད་པར་སོང་། །
དགུང་ལོ་ང་དྲུག་པ་ས་ལུག་ལོར་དཔལ་ལྡན་རྒྱལ་བ་ཇོ་ནང་བ་ཆེན་
པོའི་བསྟན་པ་མ་ཉམས་གོང་སྤེལ་དང་ཉམས་པ་རྣམས་སླར་གསོའི་ཕྱིར་དུ་
208



ཇོ་ནང་ཨེ་ཛི་ཤེས་རིག་དཔེ་ཚོགས། རིན་ཆེན་བརྩོན་འགྲུས་ཀྱི་རྣམ་ཐར་དག་ལེགས་འོད་སྣང་། པོད་བཅུ་གཉིས་པ།
བསམ་བཞིན་དུ་བྱོན་པའི་དགེ་བའི་བཤེས་གཉེན་ཆེན་པོ་རྗེ་བཙུན་བླ་མ་
ངག་དབང་ཡོན་ཏན་བཟང་བོའི་མདུན་ནས་དགེ་ཚུལ་གྱི་སྡོམ་པ་ཞུས་ཏེ་
རབ་ཏུ་ཞི་བ་མཉམ་པ་མེད་པ་ཀུན་ཏུ་བསིལ་བའི་དངོས་པོ་ཐོབ་པས་ལྷ་མིར་
བཅས་པའི་ཕྱག་བྱ་བའི་འོས་སུ་གྱུར། སྐྱབས་མགོན་མ་ཏིའི་གསུང་གི་
བཀའ་ཐང་དང་བཀའ་གཏེར་གཉིས་ཀྱི་ལུང་། འཕོ་རྒན་མའི་ཁྲིད་ལུང་
ཆ་ཚང་། དུས་འཁོར་དབང་ཆེན་ཐེངས་གཉིས་སོགས་ཐོབ། དེ་དང་དུས་
མཚུངས་སུ་སླར་ཡང་བརྟན་མཁས་ཀྱི་ཡོན་ཏན་གཉིས་དང་ལྡན་པའི་བཤེས་
གཉེན་དམ་པ་རྗེ་ཡོན་ཏན་བཟང་བོའི་ཞལ་སྔ་ནས་ཀྱི་མཁན་སློབ་སྦྲག་མ་
མཛད་ཅིང་། དད་པའི་དགེ་འདུན་གྲངས་ཚང་བའི་མདུན་ནས་བསྙེན་
རྫོགས་ཀྱི་སྡོམ་པ་བཞེས་ཏེ་ལྷ་མི་བཅས་པའི་ཕྱག་བྱ་བའི་འོས་སུ་གྱུར་ཏོ། །
དེ་ནས་བཟུང་རང་ཡུལ་བཀྲ་ཤིས་ལྷ་སྒང་དུ་རྒྱུད་རྒྱལ་དུས་ཀྱི་འཁོར་
ལོའི་མན་ངག་ལ་བརྟེན་ནས་ཡེ་བཞུགས་མངོན་གྱུར་གྱི་ཐབས་ལམ་སྦྱོར་བ་
ཡན་ལག་དྲུག་གི་ལམ་བཟང་དེ་ཉིད་རིགས་ཅན་གདུལ་བྱ་རྣམས་ལ་སྩོལ་
བའི་ཐོག་མའི་དབུ་བཟུང་། དེ་ཡང་ཐོག་མར་བླ་མ་ཡེ་ཤེས་སོགས་སློབ་
བུ་འགའ་ཞིག་ལ་སྦྱོར་བ་ཡན་ལག་དྲུག་གི་ཟབ་ཁྲིད་གནང་སྟེ་རང་ཡུལ་བཀྲ་
ཤིས་ལྷ་སྒང་དགོན་དུ་སྦྱོར་དྲུག་ལ་བཞག དུས་དེ་ནས་ཀྱང་ཁོང་གི་ཉམས་
སྣང་ལ་རང་ཉིད་ས་དམར་དགོན་གྱི་རྡོ་རྗེ་སློབ་དཔོན་ཡིན་པའི་སྣང་བ་འཆར་
བ་ལས་ཡུལ་འདིར་ཡོད་པའི་སྣང་བ་སྐབས་རེ་མ་གཏོགས་འཆར་མ་མྱོང་
གསུངས། དེའི་སྐབས་སུ་བསེ་བླ་མ་ཐུགས་རྗེ་དཔལ་རྨ་རོང་དུ་བྱོན་ནས་
བླ་མ་ལ་རྡོ་ཝེའི་དགོན་དུ་ཁྱོད་ཀྱིས་སྦྱོར་དྲུག་ཞིག་བཙུགས་ནས་བཞུགས་
209



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དགོས་ཞེས་ནན་གྱིས་བསྐུལ་མོད་ཁོང་གི་བདག་ནི་ཕ་ཅིག་བླ་མའི་གདན་
ས་ས་དམར་དགོན་གྱི་རྡོ་རྗེ་སློབ་དཔོན་ལ་བཞུགས་དགོས་སྙམ་ནས་དེར་
བཞུགས་པའི་ཁས་མ་བླངས། བླ་མ་བློས་ངག་གི་མདུན་ནས་གཅོད་ལེ་ཚོགས་
ལེ་སོགས་ཞུས།
དགུང་གྲངས་དྲུག་ཅུ་བ་ཆུ་ཕག་ལོར་ཁོང་གིས་ཕ་ཡུལ་བཀྲ་ཤིས་ལྷ་སྒང་
གི་འདུས་སྡེ་ཡོངས་ལ་དཔལ་མཆོག་དུས་ཀྱི་འཁོར་ལོའི་དབང་ཞག་བདུན་
ལ་གསུངས། གཞན་ཡང་མཆོག་དབང་། གཅོད་དབང་སོགས་དང་།
སྔོན་འགྲོ་བླ་མཆོད་ཆུ་གཏོར་བཅས་ཀྱི་ལུང་གསུངས། གཞན་ཡང་དགོན་འདི་
ཉིད་ཀྱི་མཆོད་རྟེན་ལེགས་གྲུབས་ཟིན་པའི་རབ་གནས་ཀྱི་དབུ་བླར་བཞུགས།
དེའི་སྐབས་སུ་ནམ་མཁའ་ལ་འཇའ་དང་འོད་ཀྱིས་གང་ཞིང་རྟགས་མཚན་
བླ་མེད་བྱུང༌། དེ་ནས་ཉིད་ཀྱི་ཕ་ཇོ་དམ་པའི་གདན་ས་ས་དམར་དགོན་དུ་
བྱོན། གཞན་དགེ་བའི་བཤེས་གཉེན་དམ་པ་གོང་མ་རྣམས་ཀྱི་ཞབས་ལ་
ཡང་ཡང་གཏུགས་ཏེ་ཉམས་རྟོགས་ཀྱི་རིམ་པ་ལ་བརྡར་ཤ་བཅད་ནས་ཕན་
ཚུན་ལ་རྟོགས་འབུལ་བྱས་ཚུལ་ནི། རྟོགས་པའི་དབང་ཕྱུག་ཨ་མགོན་བླ་
མ་ལ་ཉམས་རྟོགས་ཀྱི་རིམ་པ་རྣམས་ཞུས་པས་བླ་མའི་ཞལ་ནས་འོ་ཁྱོད་ཀྱི་
ཐུགས་རྒྱུད་ན་འཁྲུངས་པའི་ལྟ་བ་འདི་དཔལ་ལྡན་རྒྱལ་བ་ཇོ་ནང་བའི་ལྟ་
བ་མ་ནོར་བ་རེད་ཅེས་བརྗོད་ནས་བསྟོད་བསྔགས་ཀྱི་མེ་ཏོག་རྒྱ་ཆེར་འཐོར།
བླ་མ་རིན་ཆེན་བཟང་བོའི་མདུན་ནས་ཆོས་འབྲེལ་དང་རྟོགས་འབུལ་ཞུས།
བླ་མ་བློས་ངག་ལ་ཉམས་རྟོགས་ཀྱི་རིམ་པ་རྣམས་ཞུས་པས་བླ་མས་རྙིང་མའི་
ལམ་དང་ཇོ་ནང་བའི་ལྟ་བ་གཉིས་ལ་ཁྱད་པར་ཅུང་ཙམ་ཡོད་མོད་ཁྱེད་ནི་
210



ཇོ་ནང་ཨེ་ཝཾ་ ཤེས་རིག་དཔེ་ཚོགས། རིན་ཆེན་རྩོན་འགྲུས་ཀྱི་རྣམ་ཐར་དག་ལེགས་འོད་སྣང་། པོད་བཅུ་གཉིས་པ།
ཇོ་ནང་བ་ཆེན་པོའི་རང་ལམ་ཁོ་ན་རེད་འདུག་ཅེས་བསྟོད་བསྔགས་ཡང་ཡང་
མཛད། སྤྲུལ་བའི་སྐུ་མཆོག་རྡོ་རྗེ་དགྲ་འདུལ་ལ་རྗེ་ཉིད་ཀྱི་ཉམས་རྟོགས་
རྣམས་ཞུས་པས་འོ་ཁྱོད་ཀྱི་ལྟ་བ་འདི་ནི་ཀུན་མཁྱེན་ཇོ་ནང་བ་ཆེན་པོའི་ལྟ་
བ་ཁོ་ན་ཡིན་པས་འདིའི་སྟེང་ནས་བཞུགས་དང་བསྟན་པ་དང་འགྲོ་བའི་
དོན་བསྒྲུབ་པ་ལ་བར་ཆད་མེད་ཅིང་ཚེ་ཆོས་མཐར་ཕྱིན་ངེས་རེད་ཅེས་ཐུགས་
དགྱེས་དགྱེས་ཡང་ཡང་མཛད། ཀུན་དགའ་རང་གསལ་རྒྱ་མཚོ་ལ་ཁོང་
གི་ཉམས་རྟོགས་རྣམས་ཞུས་པས་བླ་མའི་ཞལ་ནས་རང་གི་རྩ་བའི་བླ་མ་ཀུན་
དགའ་སྙན་གྲགས་རྒྱ་མཚོས་རང་གིས་བསམ་གཏན་ཉམས་ལྔ་མཐར་ཕྱིན་
ནས་ངོ་སྤྲད་མྱོང་དེ་དང་ཁྱེད་ཀྱི་བསམ་གཏན་གྱི་ཉམས་སོགས་ལ་ཁྱད་མི་
འདུག དེས་ན་དུས་ངན་སྙིགས་མའི་སེམས་ཅན་མགོན་མེད་སྐྱབས་མེད་
རྣམས་ལ་སྙིང་རྗེ་ཆོས་སྦྱིན་གྱི་ངང་ནས་འཕོ་བ་རེ་གསུང་རོགས་ཞུ་རང་གིས་
ཀྱང་དེ་ལྟར་བྱེད་ཀྱིན་ཡོད་ཕན་ཐོགས་རྒྱ་ཆེན་པོ་ཡོད་ངེས་རེད་གསུངས། ཁྲ་
བླ་རིག་འཛིན་རྡོ་རྗེ་ལ་རྟོགས་འབུལ་ཞུས་པས་འོ་ཁྱོད་ཀྱི་ཐུགས་རྒྱུད་ལ་འཁྲུངས་
པའི་ཉམས་རྟོགས་འདི་ནི་ཀུན་མཁྱེན་དོལ་པོའི་རྣམ་སྤྲུལ་སྦྱང་བ་བླ་མའི་
ཞལ་རྒྱུན་འདི་ཇོ་ནང་བའི་རང་ལམ་མ་ནོར་བ་ཡིན་པས་དེ་ལྟར་ཁྱེད་ས་དམར་
དགོན་གྱི་རྡོ་རྗེ་སློབ་དཔོན་རྣམས་ཀྱང་མཛད་ཁྱོད་ཀྱི་ཀྱང་ཐུགས་རྒྱུད་ལ་
དེ་ལྟར་སྐྱེས་འདུག འདིའི་ལུགས་ལ་སེམས་ཀྱི་རང་བཞིན་སྟོང་གཟུགས་
ཀྱི་རྣམ་པ་འཆར་བ་འདི་རྩལ་དུ་བཏོན་ནས་སྒོམ་དགོས་ཞེས་གསུངས་ནས་
ཐུགས་དགྱེས་དགྱེས་མཛད་དེ་དེང་སང་གི་དུས་འདི་ལྟ་བུ་ལ་ཉམས་རྟོགས་
ཀྱི་ཐུགས་རྒྱུད་ཕྱུག་པའི་དགེ་བའི་བཤེས་གཉེན་ཆེན་པོ་འདི་ལྟ་བུ་བཞུགས་
211



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཡོད་པ་ལ་ངོ་མཚར་ཆེ་ཞེས་བསྟོད་བསྔགས་བླ་ན་མེད་པ་མཛད། ཁང་
དམར་བླ་མ་དབོན་འཇིགས་མེད་རྒྱ་མཚོ་ལ་ཉམས་རྟོགས་རྣམས་ཞུས་པས་
སྦྱོར་བ་ཡན་ལག་དྲུག་གི་ཉམས་རྟོགས་ཀྱི་རིམ་པ་རྣམས་ངོ་སྤྲད་ཅིང་སློབ་
བུ་རྣམས་ལ་བླ་མ་འདིའི་ཉམས་ནི་རྫོགས་ལྡན་དུས་ཀྱི་རྡོ་རྗེ་སློབ་དཔོན་ཞིག་
གི་ཉམས་རྟོགས་དང་ཁྱད་པར་མི་འདུག་གསུངས་ནས་བཟང་བསྟོད་རྒྱ་ཆེར་
བྱས། གཞན་ཡང་ཐོས་བསམ་སྒོམ་གསུམ་གྱིས་ཐུགས་རྒྱུད་ཕྱུག་ཅིང་
ཉམས་དང་རྟོགས་པ་ལ་རང་དབང་འབྱོར་བའི་སྐྱེས་ཆེན་དུ་མའི་མདུན་ནས་
ཉམས་རྟོགས་ཀྱི་རིམ་པ་ལ་བརྡར་ཤ་བཅད་དེ་དཔལ་ལྡན་རྒྱལ་བ་ཇོ་ནང་
བ་ཆེན་པོའི་རང་ལུགས་མ་ནོར་བར་བསྐྱངས་ཏེ་གདུལ་བྱའི་དོན་རྒྱ་ཆེར་
མཛད། སྐྱེས་ཆེན་གཞན་གྱི་མདུན་ནས་དབང་ལུང་ཁྲིད་གསུམ་ཐོབ་གྲངས་
ནི་ད་དུང་དུ་མ་ཞིག་ཡོད་ངེས་ཡིན་མོད་དེ་ཙམ་ལས་མ་རྙེད།
གསུམ་པ་ནི། དཔལ་ལྡན་བླ་མ་གང་ཉིད་དགོན་འདི་ཉིད་དུ་བྱོན་ནས་
གདུལ་བྱ་རྣམས་རྗེས་སུ་ཇི་ལྟར་བཟུང་བའི་ཚུལ་ནི། དེ་ཡང་དཔལ་ལྡན་
རྒྱལ་བ་ཇོ་ནང་བ་ཆེན་པོའི་ལུང་གིས་བསྔགས་པའི་ཆོས་སྡེ་ཆེན་མོ་ཤར་འཛམ་
ཐང་གཙང་བ་དགོན་ཆེན་གྱི་དགོན་ལག་ས་དམར་དཔལ་རྩེ་དགོན་ནམ་རྟག་
བརྟན་ཕུན་ཚོགས་གླིང་དུ་དགུང་ལོ་རེ་གཉིས་པ་ཤིང་གླང་ལོར་དགོན་འདི་
ཉིད་ཀྱི་རྒྱུད་འཛིན་རྟོགས་པའི་དབང་ཕྱུག་ཆེན་མོ་བླ་མ་དེ་ཉིད་དཔལ་བཟང་
བོ་མཆོག་གི་ཞལ་ནས་བླ་མ་འདི་ནི་རང་ཅག་དགོན་འདི་ཉིད་ཀྱི་མེ་ཏོག་ལྷ་
བབས་ཀྱི་ལྷ་སྐལ་ལྟ་བུ་ཡིན་པའི་དགོན་འདི་ཉིད་ཀྱི་དགོན་བདག་ཏུ་བཞུགས་
དགོས་ཞེས་བླ་མ་ཁོང་དང་། བླ་མ་སྐལ་ལྡན། དབུ་ཆོས་སོགས་ཀྱིས་རྡོ་
2j2



ཇོ་ནང་ཨེ་ཝཾ་ཤེས་རིག་དཔེ་ཚོགས། རིན་ཆེན་བརྩོན་འགྲུས་ཀྱི་རྣམ་ཐར་དགེ་ལེགས་འོད་སྣང པོད་བཅུ་གཉིས་པ།
རྗེ་སློབ་དཔོན་དུ་བཞུགས་དགོས་ཚུལ་ཡང་ཡང་ཞུས་ནས་རྗེ་འདི་ཉིད་ཀྱིས་
ཀྱང་དེ་ཡང་སྔོན་ཁོང་གི་བླ་མ་རིན་པོ་ཆེ་ཉིད་ཀྱིས་ཀྱང་དངོས་སུ་དགོན་འདི་
ཉིད་ཀྱི་རྡོ་རྗེ་སློབ་དཔོན་ཁྱོད་ཡིན་ཞེས་མ་གསུངས་མོད་བླ་མའི་ཞལ་ནས་
ཁྱོད་ཀྱིས་ཁྲིད་ཡིག་གཟུང་འཇུག་རབ་གསལ་དང་སྒོམ་ཐག་མདུད་ཚུལ་རེ་
ལྟོས་དང་མཁོ་ཉིན་རེ་ཡོད་གསུངས་ནས་མ་འོངས་ལུང་བསྟན་གྱི་ཚུལ་དུ་
གསུངས་པ་དང་། རང་ཉིད་ཀྱི་ཉམས་སྣང་ལ་ཡང་དགོན་འདི་ཉིད་ཀྱི་རྡོ་རྗེ་
སློབ་དཔོན་ཡིན་པའི་སྣང་བ་འཆར་ཚུལ་སོགས་གང་ཅིའི་ཐད་ནས་ཀྱང་ད་
ཐེངས་བཞུགས་དགོས་སྙམ་ནས་བླ་མ་དང་མཆེད་གྲོགས་ཡོངས་ཀྱི་ཞལ་གསུང་
བཞིན་ཞལ་གྱིས་བཞེས། དེ་ནས་རིམ་བཞིན་རྒྱལ་བ་གོང་མ་རྣམས་ཀྱི་ཕྱག་
སྲོལ་དང་མཐུན་པར་སྦྱོར་བ་ཡན་ལག་དྲུག་གི་རྒྱུན་རིམ་པར་བསྐྱངས། དེ་
ཡང་སྦྱོར་དྲུག་པ་དང་བོ་བླ་མ་རིག་དགའ་གསེར་རྟའི་བྱ་བྲལ་བླ་མ་པདྨ་རྒྱལ་
མཚན་སོགས་ཐུན་པ་ཉེར་གཅིག ཐུན་པ་ཡོངས་ལ་མཆོག་དབང་གཅོད་
དབང་། རྟ་ཕྱག་ཁྱུང་གསུམ། སྨེ་བརྩེགས་སོགས་ཀྱི་རྗེས་གནང་སོགས་
བསྩལ།
དགུང་གྲངས་རེ་གསུམ་པ་མེ་སྟག་ལོར་བླ་མ་འབྱོར་ལྡན་སོགས་ཐུན་
པ་བཅུ་དྲུག དགུང་གྲངས་རེ་བཞི་བ་མེ་ཡོས་ལོར་བླ་མ་དབྱིངས་རིག་བསླུ་
མེད་སོགས་གཉིས། ཉམས་དང་རྟོགས་པས་ཐུགས་རྒྱུད་ཕྱུག་ཅིང་མ་
གྱུར་འགྲོ་བའི་མགོན་གྱུར་ཆེན་པོ་རྗེ་བཙུན་སྐལ་ལྡན་རྒྱ་མཚོའི་དྲུང་ནས་
དཔལ་མཆོག་དུས་ཀྱི་འཁོར་ལོའི་དབང་ཆེན་ལན་གསུམ། རིན་འབྱུང་
བརྒྱ་རྩ། གཤིན་རྗེ་རབ་འབྱམས། རྗེས་གནང་བརྒྱ་རྩ་སོགས་ཞུས། དེ་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
རྣམས་ཞུ་བའི་སྐབས་སུ་བླ་མ་སྐལ་ལྡན་དང་ཁོང་གཉིས་ཀྱིས་ཞག་བདུན་
ཙམ་གྱི་རིང་ལ་ཕན་ཚུན་དུ་རྟོགས་འབུལ་བྱས་ཏེ་ཉམས་རྟོགས་ཀྱི་རིམ་པ་
ལ་བཟང་སྐྱེད་རྒྱ་ཆེར་བྱུང་ངོ་། །བླ་མ་སྐལ་ལྡན་གྱི་ཞལ་ནས་དུས་སྙིགས་
འདི་ལྟ་བུ་ལ་ཇི་འདྲའི་ཡོན་ཏན་དང་ལྡན་པའི་སྐྱེས་བུ་ཡོད་པ་ལ་ཞེས་ངོ་
མཚར་བའི་ངང་ནས་བསྟོད་བསྔགས་མཛད། །
དགུང་གྲངས་རེ་ལྔ་བ་ས་འབྲུག་ལོར་བླ་མ་ནོར་བུ་རྒྱས་སོགས་ཐུན་པ་
བཞི། དགུང་ལོ་རེ་དྲུག་པ་ས་སྦྲུལ་ལོར་བླ་མ་རྟག་བརྟན་སོགས་ཐུན་པ་
བཅུ་གཅིག རྗེ་ཉིད་ཀྱི་སློབ་བུ་རྣམས་ལ་རང་རང་དང་འཚམ་པའི་ཉམས་
རྟོགས་ཀྱི་རིམ་པ་རྣམས་ངོ་སྤྲད་ཅིང་། འཇམ་མགོན་བླ་མ་ཏཱ་ར་ནཱ་ཐའི་
མཐོང་བ་དོན་ལྡན་གྱི་ཁྲིད་ཡིག་མ་བུ་རྣམས་དང་། རྗེས་གནང་བཤད་
ཁྲིད་སོགས་ཉིན་ལས་ཉིན་ཐུང་ཞིང་མཚན་ལས་མཚན་ཐུང་བའི་ཚུལ་གྱིས་
བྱིན་རླབས་ཀྱི་ཚན་ཁ་དང་བཅས་བསྩལ་བ་མ་ཟད་སྦྱོར་བ་ཡན་ལག་དྲུག་
གི་སྤོགས་ཆོག་བོགས་འདོན། ཁྱད་པར་འཁྲུལ་འཁོར་རྩ་འགྲེལ། འཕོ་
བ་སོགས་གང་སྐབས་སུ་བབས་པ་རྗེ་རྒྱལ་བ་ཇོ་ནང་བ་ཆེན་པོའི་ཁྲིད་རྒྱུན་
གྱི་སྲོལ་ཁ་དང་མཐུན་པའི་སྒོ་ནས་སློབ་བུ་རྣམས་ལ་གཟབ་ཁྲིད་མཛད།
དེ་སྐབས་ཁོང་ཉིད་ཀྱི་ཞལ་ནས་སེམས་ཀྱི་རང་བཞིན་འོད་གསལ་བ་འདི་
ཉིད་ངོས་ཟིན་པར་བྱས་ཏེ་ཁྱོད་ཅག་གི་འདི་ལ་མཉམ་པར་ཞོག་དང་དགོས་
འདོད་ཀུན་འབྱུང་ཡིད་བཞིན་ནོར་བུ་ལྟ་བུ་འདི་ཕྱིའི་ལེགས་ཚོགས་མཐའ་
དག་འདི་ལ་བརྟེན་ནས་འབྱུང་འོང་གསུངས། གཞན་ཡང་སེམས་ཀྱི་རང་
བཞིན་འོད་གསལ་བ་འདི་དང་བླ་མའི་ཐུགས་གཉིས་དབྱེར་མེད་ངང་འདུག་



ཇོ་ནང་ཨེ་ཝཾ་ཤེས་རིག་དཔེ་ཚོགས། རིན་ཆེན་བརྩོན་འགྲུས་ཀྱི་རྣམ་ཐར་དགེ་ལེགས་འོད་སྣང་། པོད་བཅུ་གཉིས་པ་
པ་ན་ཤི་གསོན་གང་ལ་ཐུག་ཀྱང་ཕན་ཐོག་ངེས་ཡིན་གསུངས། །
དགུང་ལོ་རེ་བདུན་པ་ལྕགས་རྟ་ལོར་སྨེ་ཡུལ་གྱི་བླ་མ་ལུང་རྟོགས་སོགས་
ཐུན་པ་བཅུ། དགུང་ལོ་རེ་བརྒྱད་པ་ལྕགས་ལུག་ལོར་དགེ་འདུན་རྒྱ་མཚོ་
སོགས་ཐུན་པ་དྲུག དགུང་ལོ་རེ་དགུ་བ་ཆུ་སྤྲེལ་ལོར་བླ་མ་ཐུབ་བསྟན་
སོགས་ཐུན་པ་བརྒྱད། དེའི་སྐབས་སུ་སྤྲུལ་བྱང་སེམས། མཐའ་ཡས་
དཔལ། སྣང་བྱེད་རྣམས་ལ་བླ་མ་ལུང་རྟོགས་ཀྱི་གསུང་འབུམ་ཟབ་ཁྲིད་
བསྩལ། དགུང་ལོ་བདུན་ཅུ་བ་ཆུ་བྱ་ལོར་བླ་མ་ཤེས་རབ་རྡོ་རྗེ་སོགས་ཐུན་
པ་ལྔ། དགུང་ལོ་དོན་གཅིག་པ་ཤིང་ཁྱི་ལོར་བླ་མ་སྨོན་ལམ་རྒྱ་མཚོ་སོགས་
ཐུན་པ་ལྔ། དགུང་ལོ་དོན་གཉིས་པ་ཤིང་ཕག་ལོར་འོད་གསལ་ལྷུན་འགྲུབ་
སོགས་ཐུན་པ་བདུན། ལོ་འདིར་དགོན་འདི་ཉིད་ཀྱི་དགེ་འདུན་པ་ཡོངས་
ལ་དཔལ་དུས་ཀྱི་འཁོར་ལོའི་དབང་བཀའ་ཡོངས་རྫོགས་བསྩལ། ལོ་དེར་
རྔ་ཡུལ་བསེ་དགོན་དུ་བྱོན་ནས་རྗེ་ཇོ་ནང་བ་ཆེན་པོའི་ཡང་སྤྲུལ་བླ་མ་ཐུགས་
རྗེའི་མདུན་ནས་ཕན་ཚུན་ཉམས་རྟོགས་ཀྱི་རིམ་པ་ལ་བརྡར་ཤ་བཅད་པ་
མ་ཟད་དེ་དང་མཉམ་དུ་བླ་མ་གསང་མཐའ་ཚང་དང་ཡང་ཉམས་རྟོགས་
ཀྱི་རིམ་པ་ལ་འདྲི་གཏུགས་བྱས། གཞན་ཡང་དགོན་འདི་ཉིད་དུ་བླ་མ་
ཐུགས་རྗེ་དཔལ་ཁོང་དང་འདུས་སྡེ་ཡོངས་ལ་རྗེ་ཉིད་ཀྱིས་སྦྱོང་རྒྱུད་བཅུ་
གཉིས་ཀྱི་དབང་དང་། རྗེས་གནང་བརྒྱ་རྩ། ལུང་ཕྲན་སྣ་ཚོགས་ཀྱི་ཆོས་
བཀའ་དུ་མ་བསྩལ། གཞན་ཡང་ཁོང་གིས་དབུ་བླ་མཛད་དེ་རྟ་མགྲིན་དབལ་
ཆུ་གསུངས། རྩི་ནང་དགོན་དུ་རྟ་མགྲིན་སྒྲུབ་པ་ཚད་ལྡན་གསུངས།
དགུང་ལོ་དོན་གསུམ་པ་མེ་བྱི་ལོར་མདོ་སྔགས་དཔལ་སོགས་དགུ། ལོ་
215



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
འདིར་སྒྲུབ་པ་ཉམས་ལེན་ལ་ཐུགས་གཞོལ་བའི་བླ་མ་དཀོན་གསལ་མཆོག་
གིས་སྒྲུབ་ཁང་སྔོན་ནས་ཡོད་མོད་དུས་ཀྱི་འཕོ་འགྱུར་གྱི་དབང་གིས་ཆགས་
འཇིག་ཏུ་སོང་ཡོད་པ་དེ་ཉིད་སླར་གསོ་བྱས་ཏེ་འགྲུབ་ཟིན་ཡོད་པའི་ལོ་འདིར་
སྒྲུབ་གྲྭ་ལ་བཞུགས་མི་བླ་མ་འཇམ་དབྱངས་བཟང་བོ་སོགས་གསུམ་ཡོད།
འདིར་སྒྲུབ་གྲྭ་ཞེས་པ་ནི་སྤྱིར་སྦྱོར་དྲུག་པ་དང་འདི་གཉིས་ཀ་སྒྲུབ་པ་འབའ་
ཞིག་ལ་བརྩོན་པ་ཡིན་མོད། སྐབས་འདིའི་སྒྲུབ་གྲྭ་ཞེས་པ་ནི་ལོ་གཅིག་ལས་
བཞུགས་མི་དགོས་མོད་རང་ཉིད་ཀྱི་གཟིམ་ཁང་ཕྱི་རོལ་ཙམ་ལ་ཡང་འགྲོ་
མི་ཆོག སྦྱོར་དྲུག་པ་ནི་དེ་ལྟར་མ་ཡིན་པར་ལོ་གསུམ་ལ་བཞུགས་དགོས།
དེའི་ཚེ་ས་ཐག་རིང་བོར་འགྲོ་མི་ཆོག་ཀྱང་དགོན་ནང་དུ་ཕན་ཚུན་འགྲོ་ཆོག
དེ་ཙམ་གྱིས་སྒྲུབ་གྲྭ་བ་དང་སྦྱོར་དྲུག་པ་ཞེས་མིང་བཏགས་པ་ཙམ་ཡིན་གྱི་
དོན་ལ་གཉིས་ཀ་སྒྲུབ་གྲྭ་བ་ཡིན།
དགུང་ལོ་དོན་བཞི་བ་མེ་གླང་ལོར་སྤྲུལ་རྟ་ཕག་སོགས་ཐུན་པ་ལྔ། སྒྲུབ་
གྲྭ་བ་བླ་མ་རིག་དགའ་སོགས་བཞི། ལོ་དེར་རང་ཡུལ་བཀྲ་ཤིས་ལྷ་སྒང་
དགོན་དུ་བྱོན་ནས་དགེ་འདུན་པ་ཡོངས་ལ་དཔལ་དུས་ཀྱི་འཁོར་ལོའི་དབང་
དང་། ཡུལ་མི་ཀུན་ལ་ཆོས་སྲིད་གཉིས་ཀྱི་ཐད་ལ་བཀའ་སློབ་བསྩལ། དགུང་
ལོ་དོན་ལྔ་བ་ས་སྟག་ལོར་སྤྲུལ་བྱང་སེམས་སོགས་ལྔ། སྒྲུབ་གྲྭ་བ་བླ་མ་སྨོན་
ལམ་རྒྱ་མཚོ་སོགས་གསུམ། འདི་སྐབས་ཀུན་ཏུ་རྗེ་ཉིད་ཀྱི་སྐུ་ལ་སྙུང་གཞི་
ཕྲ་རགས་གང་གིས་ཡང་ན་བའི་ཟུག་རྔུའི་ཚོར་བ་ཡེ་ནས་མེད་ཅིང་སྣང་སྟོང་
རྒྱུ་མ་ལྟ་བུའི་མ་བཅོས་དེ་ཀའི་ངང་དུ་བཞུགས་བཞིན་རིམ་གྱིས་ཐུགས་ཀྱི་
དགོངས་ཀློང་ཆོས་ཀྱི་དབྱིངས་དང་མི་གཉིས་པའི་ཚུལ་གྱིས་མཉམ་རྗེས་ཆ་མི་
216



ཇོ་ནང་ཨེ་ཝཾ ཤེས་རིག་དཔེ་ཚོགས། རིན་ཆེན་རྩོན་འགྲུས་ཀྱི་རྣམ་ཐར་དགེ་ལེགས་འོད་སྣང་། པོད་བཅུ་གཉིས་པ།
ཕྱེད་པ་དང་། ལྷག་པར་འོད་གསལ་དག་སྣང་གི་འཆར་སྒོ་འབྱམས་ཀླས་
ཤིང་ཡེ་གཞི་ཆོས་ཉིད་བདེ་གཤེགས་སྙིང་བོའི་ཀློང་དུ་ནམ་ཡང་ལྡང་མེད་ཀྱིས་
ཚུལ་དུ་བཞུགས་པ་སོགས་ཀྱང་གསང་སྔགས་ཀྱི་རྟོགས་པ་ཟབ་མོ་མངོན་དུ་
བྱས་པའི་དན་རྟགས་སུ་གསལ།
དགུང་ལོ་དོན་དྲུག་པ་ས་ཡོས་ལོར་ཤེས་རབ་མཐར་ཕྱིན་སོགས་བདུན།
སྒྲུབ་གྲྭ་བ་རྒྱ་མཚོ་སོགས་གསུམ། དགུང་ལོ་དོན་བདུན་པ་ལྕགས་འབྲུག་
ལོར་བླ་མ་ཚངས་དབྱངས་སོགས་ཐུན་པ་བཅུ། སྒྲུབ་གྲྭ་བ་རྡོ་རྗེ་སོགས་ལྔ།
ལོ་དེའི་ཟླ་བ་༡ཚེས་༦ཉིན་འཕྲོད་ཆུང་ས་ཆུ་འཕྲད་པ། འཕྲོད་ཆེན་དཔལ་
བེའུ་འགྲུབ་སྦྱོར། ཉི་ཤར་གྱི་དུས་སུ་ཉམས་རྟོགས་ཀྱིས་ཐུགས་རྒྱུད་ཕྱུག་
ཅིང་དགེ་བའི་བཤེས་གཉེན་གྱི་མཚན་རྟགས་དང་ལྡན་པའི་སློབ་དཔོན་བླ་མ་
དཀོན་གསལ་མཆོག་ཉིད་རྗེ་ཉིད་ཀྱི་རྒྱལ་ཚབ་དུ་མངའ་གསོལ། བླ་མ་དཀོན་
གསལ་ཁོང་ཉིད་ཀྱིས་ཀྱང་སྔོན་ཞིག་རྨི་ལམ་ནང་དུ་སྒྲུབ་ཁང་ནང་བླ་མ་རིན་
ཆེན་བརྩོན་འགྲུས་དང་ངེད་གཉིས་བླ་མ་ངག་དཔལ་གྱི་མདུན་ལ་འདུག་ཡོད་
པ་རྨིས། བླ་མས་ཁྱོད་གཉིས་ཀྱིས་མ་འོངས་པ་ན་དགོན་འདི་བདག་སྐྱོངས་
བྱེད་དགོས་ཞེས་གསུངས་པ་རྨིས། གཞན་ཡང་སྐྱེས་ཆེན་དུ་མའི་མདུན་ནས་
ལུང་བསྟན་ཞུས་ཚེ་དགོན་འདི་ཉིད་ཀྱི་རྡོ་རྗེ་སློབ་དཔོན་ལ་བཞུགས་ན་ལེགས་
ཚུལ་དང་རྟགས་མཚན་དུ་མ་ཡོད་པས་རྗེ་ཉིད་ཀྱི་ཐུགས་དགོངས་བཞིན་
རྒྱལ་ཚབ་དུ་བཞུགས་པར་ཞལ་གྱིས་བཞེས། དེའི་སྐབས་སུ་རྗེ་ཉིད་ཀྱི་
བྱིན་རླབས་མཐའ་དག་བདག་གི་རྒྱུད་ལ་ཐོབ་པའི་ཉམས་སྣང་དང་སྔོན་ན་
མེད་པའི་རྟགས་མཚན་ཁྱད་པར་བ་དུ་མ་ཐུགས་རྒྱུད་ལ་འཁྲུངས་ཤིང་སྟོང་
217



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གཟུགས་ཀྱི་དབུས་སུ་བླ་མ་རིན་ཆེན་བརྩོན་འགྲུས་ཀྱི་ཞལ་གཟིགས་ཡང་མང་
བོ་ཐོབ། དེར་དགེ་འདུན་ཡོངས་དང་ལྷ་སྡེ་ཀུན་ལ་དཔལ་དུས་ཀྱི་འཁོར་
ལོའི་ཁྲོམ་དབང་གནང་།
དགུང་ལོ་དོན་བརྒྱུད་པ་ལྕགས་སྦྲུལ་ལོར་ཟླ་བཟང་སོགས་ཐུན་པ་བདུན།
སྒྲུབ་གྲྭ་བ་ཏིང་འཛིན་དཔལ་སོགས་བཞི། དགོང་ལོ་དོན་དགུ་བ་ཆུ་རྟ་ལོར་
བསྟན་འཛིན་རྒྱ་མཚོ་སོགས་ཐུན་པ་བཞི། དགོང་ལོ་བརྒྱད་ཅུ་བ་ཆུ་ལུག་
ལོར་ཆོས་ཀྱི་རྒྱལ་མཚན་སོགས་ཐུན་པ་ལྔ། ལོ་དེར་རྗེ་ཉིད་དགུང་ལོ་བརྒྱུད་
ཅུ་སོན་པའི་དགའ་སྟོན་ལ་རྗེ་ཇོ་ནང་བ་ཆེན་པོ་ཀུན་མཁྱེན་ཡབ་སྲས་བཅུ་
བཞིའི་རྣམ་ཐར་འཆམས་ནས་ཁོང་ལ་ཞབས་བརྟན་དང་མཆོད་པ་ཕུལ།
གཞན་ཡང་ལོ་དེའི་དགའ་སྟོན་ལ་ཁོང་བླ་གྲྭ་ཡོངས་དང་ཡུལ་སྡེ་སྤྱིའི་ཞག་
བདུན་ཙམ་ཀྱི་རིང་ལ་དགའ་བདེའི་དཔལ་ལ་རོལ་ཞིང་གླུ་གར་གྱིས་དུས་
འདའ་བར་བྱས། །
ལོ་འདིའི་དབྱར་གཞོངས་སུ་གྱ་སྟོན་གྱི་ཚུལ་དུ་དཔལ་དུས་ཀྱི་འཁོར་
ལོའི་ཁྲོམ་དབང་བསྩལ་ཞིང་ཞག་བདུན་པའི་ཉིན་ཁོང་གི་སློབ་བུ་རྣམས་དང་
ལྷ་སྡེ་ཀུན་ལ་ད་ནི་བདག་ཡུན་རིང་འདུག་ཐུབ་དཀའ་བས་ཁྱོད་ཅག་སློབ་
མ་རྣམས་ཀྱིས་སྡོམ་དམ་ཚིགས་གཙང་མ་རེ་སྲུངས་རྒྱུ་དང་། སྒོམ་ཉམས་
ལེན་འདི་ལ་གཙོ་བོར་འབད་དགོས། དེང་སང་གི་དུས་འདི་ལ་ནི་སངས་
རྒྱས་ཀྱི་བསྟན་པ་འདི་སྤྱིར་ཉམས་དམའ་དེ་ལས་ཀྱང་སྒོམ་ཉམས་ལེན་བྱེད་
མི་ཤིན་ཏུ་དཀོན་པས་དེས་ན་འདི་ལ་ནན་ཏན་བྱེད་རོགས། གཞན་ཡང་
ཁྱོད་ཚོའི་རང་རང་གི་གྲྭ་ཁང་རྣམས་རྒྱས་སྤྲོས་ཆེན་པོ་བྱས་ཏེ་དེ་དག་གི་ཆེད་
218



ཇོ་ན་ང་ཨེ་ཝཾ་ཤེས་རིག་དཔེ་ཚོགས། རིན་ཆེན་བརྩོན་འགྲུས་ཀྱི་རྣམ་ཐར་དགེ་ལེགས་འོད་སྣང པོད་བཅུ་གཉིས་པ་
དུ་གྲོང་ཆོག་དང་ཁེ་ལས་ཀྱི་བྱ་བ་མང་བོ་གཉེར་ནས་དོན་མེད་ཀྱི་བྱ་བས་
དུས་འདས་པ་ལ་དགོས་པ་གང་ཡང་མེད། སྔོན་གྱི་དམ་པ་གོང་མ་རྣམས་
ནི་ཕྱོགས་རེ་ལ་གཞི་འདོམ་གང་ཙམ་རེ་ལས་མེད་པའི་ཁང་མིག་རྣམས་ཀྱི་
ནང་ནས་གྲུབ་པའི་གོ་སར་གཤེགས་པ་འབའ་ཞིག་ཡིན་པ་ལས་དེང་དུས་ལྟ་
བུའི་གྲྭ་ཁང་མཐོ་བརྩེགས་རྒྱས་སྤྲོས་འདི་ལྟ་བུ་བྱས་པ་སུ་ཡང་མེད། འོན་
ཀྱང་དེང་དུས་ཆ་རྐྱེན་གྱི་དབང་གིས་ཅུང་ལེགས་ཤོས་རེ་བྱེད་དགོས་མོད་
གཙོ་བོ་རང་ཅག་རབ་བྱུང་བ་རྣམས་ཀྱིས་ནི་ཚེ་འདིའི་རྒྱུ་ནོར་རྣམས་དང་
ཟག་བཅས་ཀྱི་བདེ་བ་རྣམས་ལ་སྐྱོ་ཤེས་དང་ངེས་འབྱུང་སྐྱེ་དགོས་ན་དེ་དག་
འབད་པའི་སྒོ་ནས་ཇི་ལྟར་བསྒྲུབས་ཏེ་བསྒྲུབ་མི་རིགས་སོ། །དེའི་ཕྱིར་སློབ་
བུ་ཡོངས་ཀྱིས་འདོད་ཆུང་ཆོག་ཤེས་བྱེད་རྒྱུ་ཅིས་ཀྱང་གལ་ཆེ། གཞན་ཡང་
འདི་ཁོའི་བླ་མ་འདི་ངའི་བླ་མ་ཞེས་ནང་ཕན་ཚུན་རྩོད་པ་དང་། འདི་ཁོའི་
ཚོ་བ་འདི་ཁོང་གི་ཚོ་བ་ཞེས་ནང་ཕན་ཚུན་གྲལ་རིམ་དང་ཚོ་འགོ་བཅིང་ནས་
རྩོད་ཉོག་སོགས་ཡུལ་མི་ཀུན་གཏོར་བརླག་ཏུ་འགྲོ་བའི་བྱ་བ་འདི་སུས་ཀྱང་
བྱེད་མི་རུང་། འདི་ལ་ནི་རང་གི་སློབ་མ་ཡོངས་དང་ཡུལ་སྡེ་ཀུན་གྱི་དོ་སྣང་
ཆེན་པོ་དགོས་པ་མ་ཟད་སྤྱིར་དགེ་འདུན་པའི་ནང་དུ་ཆགས་སྡང་གི་རྩོད་
པ་བྱུང་ན་དགེ་འདུན་པ་རྣམས་གསང་སྔགས་ཀྱི་རྡོ་རྗེ་མཆེད་གྲོགས་རེ་མ་
ཡིན་པ་ཆེར་མེད་པས་སྔགས་ཀྱི་ལམ་དུ་བླ་མ་དང་མཆེད་གྲོགས་ལ་ཁྲོས་པས་དེ་
མ་ཐག་ཏུ་བཤགས་སྡོམ་མ་བྱས་ཚེ་གསང་སྔགས་ཀྱི་དམ་ཚིགས་ཉམས་ཤིང་
སྡིག་པ་ཡང་ཆེས་ལྕི་བས་འདི་ལ་ཀུན་གྱིས་གཟབ་ནན་བྱེད་དགོས། ཁྱོད་
ཅག་གི་གྲལ་རིམ་མ་བྱེད། གྲལ་རིམ་འདི་ལ་བརྟེན་ནས་འདི་ལྟ་བུ་འབྱུང་
219



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ཉེན་ཆེ་བས་གྲལ་རིམ་ཕྱོགས་ལ་ལྷག་པར་གཟབ་དགོས། དེ་མིན་ཁྱོད་ལྷ་
སྡེ་རྣམས་ཀྱིས་ཀྱང་ཤི་གསོན་གང་ལ་ཐུག་ན་དགོན་པ་འདི་ལ་རེ་དགོས་ཤིང་
དགོན་པའི་ནང་ལ་བཞུགས་ཡོད་པ་ཚང་མ་ཡང་ཁྱེད་ཅག་གི་བུ་རྒྱུད་ཤ་སྟག་
ཡིན་པས་ཁྱེད་ཚོའི་དགོན་འདིའི་འགྲིག་ཁྲིམས་དང་བཀའ་བཀོད་རྣམས་
ལ་ལེགས་པར་སྲུངས་དགོས། གཞན་ཡང་དགོན་འདིའི་ནང་ལ་གང་ཚོགས་
ཕལ་ཆེར་ཁྱེད་ཅག་གི་སྤྱི་སྲུངས་ཡིན་པས་དེ་དག་ངོས་ཟིན་པར་བྱས་ཏེ་འཛིང་
ནོག་དང་། སྐུ་འཕྲོག མཁའ་གཡེན་སོགས་མི་བྱེད་པར་ཕན་ཚུན་མཛའ་
མཐུན་གྱི་ངང་ནས་བདེ་སྐྱིད་ཀྱི་འཚོ་བ་ལ་རོལ་དགོས། དེ་མིན་འཛང་ནོག་
མཁོན་གསུམ་བྱས་ཚེ་དཔལ་འབྱོར་དང་ཡུལ་མི་ཀུན་ལ་གནོད་སྐྱོན་བཟོ་བ་
ཙམ་དུ་མ་ཟད་རང་ཅག་གི་འཚོ་བ་དང་འདི་ཕྱི་ཀུན་ལ་འདི་ལས་གནོད་སྐྱོན་
ཆེ་བ་མེད། ཁྱེད་རྣམས་ལ་རྩོད་རྒྱུ་ནི་གང་ཡང་མེད། སྤྱིར་ཐ་མལ་བ་རྣམས་
ལ་དུག་གསུམ་གྱི་དབང་གིས་རྩོད་ཉོག་ཅུང་ཙམ་རེ་མི་འབྱུང་བ་མི་སྲིད་མོད།
གལ་ཏེ་རྩོད་རྒྱུ་ཞིག་བྱུང་ན་ཡང་དེ་ཉིད་རྒྱུ་ཇེ་ཆེར་མི་གཏོང་བར་ཞི་ཐབས་
དང་འགྲིག་ཐབས་བྱས་ནས་མེད་པར་བཟོ་དགོས། དེ་མིན་ཁྱེད་ཅག་གི་
སྐྱིད་སྡུག་ལེགས་ཉེས་རྣམས་མ་འོངས་པ་ན་གཟིགས་རྟོགས་བྱེད་མི་བླ་མ་
དཀོན་གསལ་ཁོང་ཉིད་ཡིན་པས་ཁོང་གི་བཀའ་གསུང་གང་ཡོད་ཁྱོད་ཚོས་
དང་ལེན་བྱེད་དགོས། བླ་མ་འདི་ནི་ང་རང་ཉིད་ཀྱི་རྒྱལ་ཚབ་བམ་ང་རང་
ཉིད་འདུག་པའི་འཚབ་ཡིན་པས་བླ་མ་འདིས་ཅི་གསུང་དང་དུ་ལེན་ཞིང་
ཞབས་ཕྱི་བསྒྲུབ་ན་ང་རང་ཉིད་ལ་གཡོགས་བྱས་པ་དང་ཁྱད་པར་མེད།
ལྷག་པར་དུ་ངའི་སློབ་མ་རྣམས་ཀྱིས་ནི་བླ་མ་འདིའི་ཅི་གསུང་ངེས་པར་དུ་
220



ཇོ་ནང་ཨེ་ཝཾ་ ཤེས་རིག་དཔེ་ཚོགས། རིན་ཆེན་བརྩོན་འགྲུས་ཀྱི་རྣམ་ཐར་དགེ་ལེགས་འོད་སྣང་། པོད་བཅུ་གཉིས་པ།
བསྒྲུབ་དགོས། གལ་ཏེ་མ་བསྒྲུབ་ཚེ་ང་རང་ཉིད་ལ་མཐོང་ཆུང་བྱས་པ་
དང་ཁྱད་པར་མེད། བླ་མ་འདི་ནི་ང་རང་ཉིད་འདུག་ནས་ཁྱོད་ཚོ་སྐྱོང་རྒྱུ་
ལྟ་བུའི་འཚབ་ཡིན་པས་འདི་ཉིད་ལ་མཐོང་ཆུང་བྱས་ན་རང་ཉིད་ལ་མཐོང་
ཆུང་བྱས་པ་དང་ཁྱད་པར་གང་ཡང་མེད། ང་རང་ཉིད་ནི་ལོ་ན་ཐོན་ནས་
དེ་ལྟར་བྱེད་དགོས་པ་ཡིན་པ་ལས་ཁྱོད་ཚོ་མི་འདོད་ནས་འདི་ལྟར་བྱས་པ་
མིན། དེས་ན་བླ་མ་འདིའི་བཀའ་དང་ཞབས་ཕྱི་བསྒྲུབ་པ་གལ་ཆེ། དེ་
ལྟར་ཞུས་པ་ཐམས་ཅད་ཁྱོད་ཚོས་བཏང་སྙོམས་སུ་མི་འཇོག་པར་སེམས་ལ་
འཛིན་རོགས། འདི་ནི་ང་རང་ཉིད་མ་འོངས་པ་ན་འདུག་ནས་ཁྱོད་ཚོ་
སྐྱོར་གཉོར་བྱེད་རྒྱུའི་འཚབ་ལྟ་བུ་ཡིན་གསུངས་སོ། །དེ་ལྟར་དཔལ་དུས་
ཀྱི་འཁོར་ལོའི་རྒྱུད་ལས་བཤད་པའི་དབང་དོན་གྱི་རིམ་པ་རྣམས་ཀྱི་བཤད་
པ་མདོར་དྲིལ་ཞིང་བྱིན་རླབས་ཀྱི་ཟིལ་ཆེ་བ། གདུལ་བྱའི་རྒྱུད་ལ་ཐར་བའི་
ས་བོན་ཁྱད་པར་ཅན་བསྐྲུན་ཐུབ་ངེས་པའི་གསུང་བཤད་འབྱམས་ཀླས་པ་
བསྩལ་བ་མ་ཟད་དགོན་གྲོང་སོགས་ཀྱི་འབྱུང་འགྱུར་གྱི་སྐྱིད་སྡུག་འཕོ་འགྱུར་
ཇི་ལྟར་བྱུང་ཚུལ་ལས་བརྩམས་ཏེ་གསུང་བཤད་གནད་དུ་ཐོན་པ་མང་དུ་
བསྩལ། གཞན་ཡང་ཟབ་བཀའ་དུ་མ་ཡོད་མོད་དེ་ཙམ་ལས་མ་སྤྲོས། དེ་
ནས་རྗེ་ཉིད་ཀྱི་ལོ་བཅུ་ཙམ་གྱི་རིང་ལ་དགེ་སྐོས། དགེ་གཡོག མཆོད་
ཆེན། དབུ་མཛད། འབུད་པ་བ་སོགས་ལེགས་པར་བསྒྲིགས། རྗེ་ཉིད་
ཀྱིས་ད་ཁོང་ཡུན་རིང་མི་འདུག་ཞེས་སློབ་མ་རྣམས་ལ་རང་རང་དང་འཚམ་
པའི་ཞལ་བཀའ་དང་འབྱུང་འགྱུར་གྱི་ལུང་བསྟན་དུ་མ་གསུངས།
དེ་ནས་བདག་ཅག་གི་སྟོན་པ་མཉམ་མེད་ཐུབ་པའི་དབང་བོ་གང་ཉིད་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
མྱ་ངན་ལས་འདའ་བའི་ཚུལ་གྱི་ལོ་ཚད་མཐུན་པར་དགུང་གྲངས་ཀྱི་གཅིག་
པར་རབ་བྱུང་བཅུ་བདུན་པ་ཤིང་སྤྲེལ་ལོའི་ཟླ་༣ པའི་ཚེས་༤ མཚན་གུང་དུ་
དགོངས་པ་ཆོས་དབྱིངས་སུ་ཐིམ། ཉིན་མཚན་བཅུ་བཞིའི་རིང་ལ་ཐུགས་
དམ་ལ་བཞུགས་ཤིང་ཚེས་བཅུའི་ཉིན་འཛམ་ཐང་དགོན་གྱི་རྡོ་རྗེ་སློབ་དཔོན་
ཆེན་པོ་སྤྲུལ་འཇིགས་མེད་རྡོ་རྗེ་མཆོག་དང་བླ་མ་དཀོན་གསལ་སོགས་ཀྱིས་
ཐུགས་དམ་དཀྲོལ། དེའི་དུས་སུ་ནམ་མཁའ་ལ་འཇའ་དང་འོད་ཀྱིས་ཁྱབ་
ཅིང་སྔོན་མེད་པའི་དགེ་མཚན་དུ་མ་བྱུང་། དེ་ནས་ཉིན་བཅུ་ཙམ་གྱི་རིང་
ལ་ཕྱོགས་ཀུན་ནས་དད་ལྡན་གྱི་སློབ་བུ་དུ་མ་ཁོང་སྐུ་གཤེགས་པ་ཐོས་པའི་
ཚེ་ཐུགས་སྐྱོ་བའི་ངང་ནས་ཁོང་གི་གདུང་མཇལ་ལ་ཕེབས། གཞན་ཡང་
འཛམ་ཐང་གཟིམ་ཁང་བདེ་ལྡན་ཕོ་བྲང་གི་ཐུན་པ་ཡོངས་དང་། བྱ་ཡུལ་
དགོན་གྱི་ཐུན་པ་ཡོངས་དང་། མཆོག་སྤྲུལ་འཇམ་དབྱངས་བློ་གྲོས་དང་།
བསྐུང་ནས་བླ་མ། བླ་མ་སྣང་སྟོང་སོགས་ཕྱོགས་ཀུན་ནས་སྐྱེས་ཆེན་དུ་མ་
དང་དད་ལྡན་མང་ཚོགས་དུ་མ་གདུང་མཇལ་དུ་ཕེབས། ཁོང་གི་སློབ་མ་
བླ་མ་ཡེ་ཤེས་ཀྱིས་དེའི་དུས་སུ་རྗེ་ཉིད་ཀྱི་དགོངས་པ་རྫོགས་ཕྱིར་དགེ་འདུན་
པ་ཡོངས་ལ་ཉིན་དུ་མར་གསོལ་ཟས་དང་མར་མེ་སོགས་མཆོད་པ་དུ་མ་ཕུལ།
གཞན་ཡང་སློབ་མ་རྣམས་ཀྱིས་དཔལ་དུས་ཀྱི་འཁོར་ལོ་ལྷ་དགུའི་དཀྱིལ་འཁོར་
ཕྱེས་ཏེ་དཔལ་ལྡན་བླ་མའི་ཐུགས་དགོངས་རྫོགས་ཕྱིར་ཚོགས་བསགས་ཀྱི་
མཆོད་པ་རྒྱ་ཆེར་བྱས། ཚེས་ཉེར་གཅིག་ཉིན་དཔལ་དུས་ཀྱི་འཁོར་ལོའི་
སྦྱིན་སྲེག དེ་ཉིད་ལྔ་བ། བདེ་མཆོག མི་འཁྲུགས་པ། ཀུན་རིགས།
ཐུགས་རྗེ་ཆེན་པོ། འཇིག་བྱེད། རྣམ་རྒྱལ་མ། ཀྱེ་རྡོར་སོགས་ཀྱི་སྦྱིན་
222



ཇོ་ནང་ཨེ་ཝཾ་ ཤེས་རིག་དཔེ་ཚོགས། རིན་ཆེན་བརྩོན་འགྲུས་ཀྱི་རྣམ་ཐར་དགེ་ལེགས་འོད་སྣང་། པོད་བཅུ་གཉིས་པ།
སྲེག་བྱས་ཏེ་གདུང་ཞུགས་འབུལ་བྱས། གདུང་ཁང་ཞག་ཉེར་གཅིག་ལ་
བསྒྲུབས་ཏེ་དེའི་རིང་ལ་སློབ་མ་རྣམས་ཀྱིས་དེའི་དྲུང་ནས་ཐུན་མཚམས་བཅད་
ཅིང་བླ་མཆོད་དང་སྔོན་འགྲོ་ཆགས་མེད་དུ་གསུངས། དགེ་འདུན་པ་བདུན་
ཅུ་ལྷག་གི་གདུང་ཚ་ཞག་བདུན་ལ་བསྒྲུབ་ཅིང་གདུང་རུས་ཀྱི་དུས་ཀྱི་འཁོར་
ལོའི་སྐུ་སོགས་གྲངས་མེད་བཞེངས། གདུང་ཚ་ཆུ་ལ་གཏད་ཚེ་གདུང་ཚའི་
ནང་དུ་རིང་བསྲེལ་སོགས་རྟགས་མཚན་དུ་མ་ཡོད་པར་མཐོང་། ཞག་ཞེ་
དགུའི་རིང་ལ་དགོན་འདིའི་དགེ་འདུན་པ་ཡོངས་ཀྱིས་གདུང་མཆོད་འཚོགས་
ནས་ཐུགས་ཀྱི་བཞེད་པ་ཡོངས་སུ་བསྐངས། བླ་མའི་གདུང་མཆོད་ཀྱི་དུས་སུ་
རི་ཐང་ཀུན་ཏུ་མེ་ཏོག་གསེར་མདོག་ལྟ་བུའི་གསེར་ཆེན་འདབ་མ་བཞི་བ་དང་
ལྔ་བས་གང་ཞིང་དེ་ལ་སོགས་པའི་དགེ་མཚན་བླ་ན་མེད་པ་དུ་མ་བྱུང་ངོ༌། །
དེ་ལྟར་ངེས་པ་དོན་གྱི་གྲུབ་པའི་དབང་ཕྱུག་ཆེན་པོ་འདི་ལྟ་བུའི་སྐུ་
གསུང་ཐུགས་ཀྱི་མཛད་པ་གང་ལ་བལྟས་ནའང་ཡིད་ཆེས་པའི་དད་པ་རང་
ཤུགས་ཀྱིས་སྐྱེ་བར་ངེས་ཏེ། དང་བོར་མཚན་ལྡན་དགེ་བའི་བཤེས་གཉེན་
བསམ་སྦྱོར་དག་པས་ཚུལ་བཞིན་དུ་བསྟེན་ནས་ཐོས་པ་རྒྱ་མཚོའི་ཕ་མཐར་
སོན་པ་དང་། ཐོས་དོན་རྒྱུད་ལ་ཁེལ་བར་བྱས་ཏེ་རྗེ་རྩ་བའི་བླ་མ་ངག་
དཔལ་མཚན་ཅན་གྱི་ཞབས་པད་གུས་པས་མཆོད་ནས་རྒྱུད་སྡེ་གཞན་དང་
བཤད་སྲོལ་མི་འདྲ་བའི་དཔལ་དུས་ཀྱི་འཁོར་ལོའི་དབང་ལུང་ཟབ་ཁྲིད་ཡོངས་
རྫོགས་གོང་མའི་ཕྱག་ལེན་ལྟར་ཞུས་ཏེ་ལྟོ་སྐྱ་གོས་ཧྲུལ་གྲྭ་རྐྱང་དཀྱུས་མའི་
ལུགས་སུ་བྱས་ནས་སྒྲུབ་པ་རྩེ་གཅིག་ཏུ་མཛད་པས་རྒྱུད་ལས་གསུངས་པ་
ལྟར་གྱི་སྒོམ་དོན་རྒྱུད་ལ་འབྱོར་ཞིང་རྟོགས་པའི་དབང་ཕྱུག་ཏུ་གྱུར། སྣང་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཚོད་ལའང་ཡི་དམ་ལྷག་པའི་ལྷའི་ཞལ་གཟིགས་ཤིང་ཆོས་སྐྱོང་བྲན་དུ་འཁོར་
བ་མ་ཟད་སེམས་ཆོས་ཉིད་དེ་བཞིན་ཉིད་ལ་མཉམ་པར་བཞག་ཚེ་གང་དུ་
བགྲོད་འདོད་ན་དེ་ལ་སླེབས་ཐུབ་པ་དང་རྗེ་བླ་མ་ཡོན་ཏན་བཟང་བོ་སྐུ་བསྙུང་
བའི་ཚུལ་མཛད་སྐབས་ད་ལོ་གསུམ་གྱི་རིང་དུ་རྗེ་ཉིད་ཞབས་པད་བརྟན་
ཚུལ་གསུངས་པ་ཕྱིས་སུ་དེ་ལུགས་ལྟར་ཐོག་ཏུ་ཁེལ་བ་སོགས་འབྱུང་འགྱུར་
གྱི་གནད་མང་བོ་ཇི་བཞིན་གཟིགས་པ་སོགས་འདིས་མཚོན་གྲུབ་པའི་རྟགས་
མཚན་ཤིན་ཏུ་མང་། སྔགས་བྱང་སེམས་སོ་ཐར་གྱི་སྡོམ་གསུམ་བཅས་
མཚམས་མིག་འབྲས་ལྟར་གཅེས་པར་བསྲུངས་ནས་བཙུན་པའི་ཡོན་ཏན་
བསླབ་གསུམ་གྱི་ཉམས་ལེན་གྱི་སྒོ་ནས་ངེས་དོན་སྒྲུབ་རྒྱུད་ཀྱི་བསྟན་པ་རིན་
པོ་ཆེ་ས་ཆེན་འཛིན་མའི་ཁྱོན་ཀུན་ཏུ་སྤེལ་བའི་འཕྲིན་ལས་ཀྱི་ཀློང་རྡོལ་ཞིང་
དཀའ་སྤྱད་སྡུག་རུས་ཀྱི་ངང་ནས་སྒྲུབ་པ་རྩེ་གཅིག་ཏུ་མཛད་པའི་གྲུབ་འབྲས་
ཀྱང་དེང་དུས་ལ་ལྟོས་ན་ཀུན་མཁྱེན་དོལ་པོ་སངས་རྒྱས་དང་ཆ་ཀུན་ནས་
མཚུངས་སོ་སྙམ་པ་ངང་གིས་སྐྱེས་པ་ནི་མཐུན་སྣང་དུ་གྲུབ་བོ། །དེ་ལྟ་བུའི་
དཔལ་ལྡན་བླ་མ་དམ་པའི་རྣམ་པར་ཐར་བ་རྒྱས་པ་གཞན་དུ་འབྲི་འདུན་
གྱིས་འདིར་མདོར་བསྡུས་པའི་སྒོ་ནས་བཤད་པའང་དོན་དང་ལྡན་པ་ཡིན་
ཏེ། མདོ་ལས། དད་པའི་ཞིང་ནི་སློབ་དཔོན་ཡིན་པས་བླ་མའི་རྣམ་ཐར་
བཤད་པར་བྱའོ། །ཞེས་གསུངས་པའི་ཕྱིར་རོ། ། །
སླར་སྨྲས་པ།
ཀུན་བཏོགས་གཞན་དབང་གཤིས་སུ་དྭངས་པའི་གཞི། །
གཞི་དབྱིངས་ཆོས་སྐུ་བདེ་གཤེགས་སྙིང་བོའི་ཁམས། །
224



ཇོ་ནང་ཨེ་ཝཾ་ཤེས་རིག་དཔེ་ཚོགས། རིན་ཆེན་བརྩོན་འགྲུས་ཀྱི་རྣམ་ཐར་དགེ་ལེགས་འོད་སྣང་། པོད་བཅུ་གཉིས་པ།
ཇི་བཞིན་རྣལ་འབྱོར་རིམ་པའི་སྣང་ཚུལ་འདི། ། །
གཞན་གྱིས་འགྲན་པར་དཀའ་བའི་རྣམ་ཐར་ཡིན། །
སྤྲོས་ཀུན་དྭངས་པའི་དབྱིངས་ཀྱི་འཛུམ་བག་གི །
སྟོང་གཟུགས་མེ་ཏོག་མཚར་སྡུག་རྒོད་པ་འདི། །
ཁྱོད་ཐུགས་ཞི་བའི་ཀློང་ནས་གཟིགས་པའི་ཚུལ། །
ངེས་གསང་ལྟ་བ་སྐྱོང་བའི་རྣམ་ཐར་ཡིན། །
རིགས་ལྡན་ས་བཅུའི་མན་ངག་ལས་བཏོན་པའི། །
གྲུབ་བརྙེས་བྱེ་བའི་བགྲོད་པའི་ལམ་པོ་ཆེར། །
ཇི་ལྟར་གཤེགས་པའི་ངང་ཚུལ་འདི་ཡིས་ཀྱང་། །
དུས་ཞབས་སྙན་པ་འཕྲོག་པའི་རྣམ་ཐར་ཡིན། །
ཅ་ཅོས་དབེན་པའི་བསམ་གཏན་ཕུག་པ་རུ། །
དབེན་པ་གསུམ་གྱི་རྣལ་འབྱོར་བསྟེན་དྲག་པས། ། །
ཉམས་རྟོགས་འོད་གསལ་ཀློང་ནས་རྡོལ་བའི་ཚུལ། །
གསང་སྔགས་བདག་པོར་བཞེངས་པའི་རྣམ་ཐར་ཡིན། །
སྤྲོས་ཀུན་ཞི་བའི་འོད་གསལ་ཆོས་སྐུའི་དབྱིངས། །
འགྱུར་མེད་བདེ་བའི་རང་སྣང་འཕེལ་བཞིན་དུ། ། །
225



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྡོམ་གསུམ་མིག་ལྟར་གཅེས་པར་བསྲུངས་པའི་ཚུལ། །
གཏན་གྱི་འདུན་མ་ལེན་པའི་རྣམ་ཐར་ཡིན། །
དབང་ལུང་མན་ངག་འདོད་དགུ་འཇོ་བས་མཁས། །
བསླབ་གསུམ་ཉམས་ལེན་མངོན་ལྐོག་མེད་པས་བཙུན། །
བསྟན་དང་འགྲོ་བའི་དོན་ཆེན་སྒྲུབ་པས་བཟང་། །
ཟླ་བྲལ་མཁས་བཙུན་བཟང་བོའི་རྣམ་ཐར་ཡིན། །
དུས་ཀྱི་རྒུད་པའི་གཡོ་བའི་ཐན་ཀློང་འདིར། །
གཞན་སྟོང་དགོངས་པ་མངོན་གྱུར་རིག་འཛིན་མཆོག །
གྲུབ་བརྙེས་བྱེ་བའི་གཙུག་ན་ལྷམ་མེ་བ། །
དུས་ཀྱི་རྒུད་པས་མ་བཟུང་རྣམ་ཐར་ཡིན། །
བཀའ་གདམས་གོང་མའི་རྗེས་སུ་སློབ་པ་ཡིས། །
གྲུབ་པའི་འཁོར་བསྒྱུར་རྗེ་བཙུན་མི་ལ་འང་། །
སྐྱེངས་པའི་ཟོལ་གྱིས་མཁའ་སྤྱོད་བྲོས་པ་འདིས། །
མ་སྒོམ་གྲུབ་ཆེན་རྣམས་ལ་བརྒལ་ཚུལ་མཚོན། །
དུས་ཀུན་འོད་གསལ་ངང་ལས་མ་གཡོས་བཞིན། །
རང་སྣང་ཞིང་དང་འོག་མིན་གནས་ལ་སོགས། །
226



ཇོ་ནང་ཨེ་ཝཾ ཤེས་རིག་དཔེ་ཚོགས། རིན་ཆེན་བརྩོན་འགྲུས་ཀྱི་རྣམ་ཐར་དགེ་ལེགས་འོད་སྣང་། པོད་བཅུ་གཉིས་པ།
ཞིང་དག་འབའ་ཞིག་གཟིགས་པའི་རྩེ་དགའ་འདིས། །
ཁྱད་པར་མ་འདྲེས་རང་བཞིན་གསལ་བར་མཚོན། །
དེ་ལས་བྱུང་བའི་དགེ་བ་གང་ཐོབ་དེས། ། །
རྗེ་བཙུན་དཔལ་ལྡན་བླ་མས་རྗེས་བཟུང་སྟེ། །
རིམ་གཉིས་ལམ་གྱི་བགྲོད་པ་མཐར་ཕྱིན་ནས། །
ཟུང་འཇུག་དཔལ་ལ་མྱུར་དུ་རེག་གྱུར་ཅིག །
ཅེས་རྗེ་བཙུན་བླ་མ་ངག་དབང་རིན་ཆེན་བརྩོན་འགྲུས་ཀྱི་རྣམ་ཐར་དགེ་ལེགས་འོད་སྣང་ཞེས་
འདི་ལྟ་བུ་ཞིག་དགོས་ཞེས་དམ་པ་གང་གི་དངོས་སློབ་ཡིད་བཞིན་ཕུན་ཚོགས་ཀྱིས་དོན་གཉེར་ཆེན་པོས་
བསྐུལ་མ་བྱུང་བ་མ་ཟད་རྣམ་ཐར་ཡིག་འཇོག་ལེགས་པོར་བྱུང་ཡོད་པ་ལ་ཕྲི་སྣོན་ཅུང་ཟད་བྱས་ཏེ་ཀུན་
དགའ་དཔལ་ལྡན་དུ་འབོད་པས་བྲིས་པ་དགེ
༡27



ཇོ་ནང་ཨེ་ཝཾ་ཤེས་རིག་དཔེ་ཚོགས།
གསུང་འཕྲིན་ལི་ཤིའི་གུར་ཁང་།
པོད་བཅུ་གཉིས་པ།
གསུད་འཕྲིན་ལི་ཤིའི་གུར་ཁང་།
༄༅། །འབྲོག་དགེ་སྤྲུལ་ཡོན་ཏན་ལྷུན་འགྲུབ་ལ་
ཕུལ་བའི་འཕྲིན་ཡིག
ཀུན་མཁྱེན་ཇོ་ནང་བ་ཡི་རང་ལུགས་ཆེ། །
ཕྱོགས་མཐར་སྤེལ་ལ་མཚུངས་ཟླས་རབ་དབེན་པ། །
མཆོག་སྤྲུལ་གང་ཉིད་གང་དུ་བཞུགས་ཡོད་ཅེས། །
བདག་གི་འཚམས་ཞུའི་དྲི་ཚིག་འདི་ཐལ་ལོ། །
ཀུན་དགའ་དཔལ་ལྡན་ནས། ༢༠༡༣ ༩ ༡
ཐབས་མཁས་བྱེད་བཅིངས་ཟབ་མོའི་རྩེ་དགའ་ལས། ། །
སྟོང་གཟུགས་དགའ་མའི་དཔལ་ལ་རྟག་རོལ་བ། །
དཔལ་ལྡན་དུས་ཀྱི་འཁོར་ལོའི་སྐུར་བཞེངས་ཏེ། །
རང་ཅག་རྗེས་འཛིན་སླད་དུ་ནམ་ཕེབས་ལགས། །
ཀུན་དགའ་དཔལ་ལྡན་ནས། ༢༠ ༡༣ ༩ ༢༠
༡༡༡
229



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
མཆོག་སྤྲུལ་མཆོག་གི་ཡོན་ཏན་མཛོད། །
གྲོགས་མཆོག་གྲོགས་ཀྱི་དྭངས་མ་ཁྱེད། །
ཆོས་འཕགས་ཆོས་ཀྱི་གདན་ས་ཞེས། །
མཛེས་པའི་མཛེས་ལྗོངས་གང་དེ་རུ། །
ནམ་ཞིག་གཤེགས་པར་བཞེད་བཞིན་ཡོད། །
འཚམས་འདྲིའི་ཚུལ་དུ་དྲི་བ་བོ། །
གྲྭ་བའི་མཇུག་མཐར་ཟིན་ཙམ་གྱི། །
གྲྭ་རྒན་མགོ་སེ་དེ་ཡིན་ལགས། །
འཛམ་གླིང་ས་ཡི་གོ་ལ་རུ། །
སྙན་པའི་གྲགས་དཀར་བཞེད་པ་ཡི། །
དུས་འཁོར་དབང་ཆེན་བསྐུར་བ་ཡིས། །
བཀྲ་ཤིས་དགེ་མཚན་མཁའ་ལ་སྙེག ། བཀའ་དྲིན་ཆེ།
ཀུན་དགའ་དཔལ་ལྡན་ནས། ༢༠ ༡༣ ༡༠ ༦
ནས། ༢༠༡༣ ༡༠ ༦
མཁའ་འགྲོའི་འདུ་འཚོགས་ཕོ་བྲང་ཆེན་པོ་ནས། །
མཆེད་གྲོགས་གང་གི་གསེར་ཞལ་འོད་སྟོང་གིས། །
ཕྲན་གྱི་རྨོངས་མུན་སེལ་བའི་འོད་ཞགས་འཕྲིན། །
ཉེ་བར་མཐོང་ཚེ་དགའ་བའི་མགོ་ལྕོགས་ལྡེམ། །
23



ཇོ་ནང་ཨེ་ཝཾ་ཤེས་རིག་དཔེ་ཚོགས། གསུང་འཕྲིན་ལི་ཤིའི་གུར་ཁང་། པོད་བཅུ་གཉིས་པ།
ཕྲན་ནི་རླངས་འཁོར་འཕྲུལ་གྱི་འགྲོས་ལ་བསྟེན། །
མ་འོངས་ཆུ་ཚོད་ཕྱེད་ཀྱི་དུས་ཐུང་དུ། །
སྤོས་ངད་ལྡན་གྱི་མིང་གྲགས་ཁྲིན་ཏུས་སུ། །
འབྱོར་བཞིན་ཡོད་པས་ཉིད་ཀྱི་ཐུགས་རྗེས་གཟིགས། །
སྤྲུལ་ཡོན་ཏན་ལྷུན་འགྲུབ་ནས། ༢ ༠ ༡༣ ༡༠ ༦
༄༅། །དགེ་བཤེས་དངོས་སྒྲུབ་དཔལ་ལ་
ཕུལ་བའི་འཕྲིན་ཡིག
རབ་འབྱམས་གཞུང་ལུགས་རྒྱ་མཚོ་འཆད་པ་ལ། །
ཐོགས་མེད་དབང་འབྱོར་དོན་གཉིས་ལྷུན་གྲུབ་ཅིང་། །
ཇོ་ནང་བ་ཡི་བསྟན་པའི་མཛེས་རྒྱུན་ཁྱོད། །
བསྟན་འགྲོའི་དོན་ཆེན་མཛད་བཞིན་བཞུགས་ལགས་གྲང་། །
འབྲོག་དགེ་མཁན་པོ་ཀུན་དགའ་དཔལ་ལྡན་ནས། ༢༠༡༣ ༩ ༦
༧ ཐེག་མཆོག་དབུ་མའི་སྐབས་སུ་ནམ་མཁའ་དང་འགོག་པ་གཉིས་
འདུས་བྱས་ཡིན་པ་གསུངས་པའི་ཁུངས་མདོ་དང་ཤིང་རྟ་ཆེན་པོའི་གཞུང་ག་
འདྲ་ཡོད་པ་ཁྱེད་ཀྱིས་མཐོང་ངམ། མཐོང་ཡོད་ན་ང་ལ་ཡིག་འཕྲིན་དུ་
བསྐུར་རོགས། འབྲོག་དགེ་མཁན་པོ་དཔལ་ལྡན་ནས། ༢༠ ༡ ༣ ༩ ༧
131



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
༧ རྩ་ཤེས་ལས། དངོས་དང་དངོས་མེད་འདུས་བྱས་ཡིན། །ཅེས་
དང་། རི་ཆོས་སོགས་སུ་མདོ་བཀོད་པ་དག་རྟག་པ་དོན་དམ་དེ་བཞིན་
གཤེགས་པའི་སྙིང་བོ་ལ་སྦྱར་ནས་དེ་ལས་གཞན་པ་མི་རྟག་པ་ཡིན་པ་ལྟ་བུར་
གསུངས་པ་ལས་གཞན་མ་མཐོང་། འབྲེལ་གྱི་སྟེང་ནས་ཡོང་ཚུལ་དང་སྐབས་
འདིའི་འདུས་བྱས་ཀྱི་དོན་སྤྱིར་བཏང་མི་འདྲ་བར་བཤད་དགོས་པའི་རྣམ་
རྟོག་བདག་ལ་ཡོད་མོད་འདིར་ཚིག་མང་དུ་སྣང་བས་མ་སྤྲོས་ལགས། སྐུ་
ཁམས་བདེ་མོ་ཡིན་ནམ་ཅི། དགེ་བཤེས་དངོས་སྒྲུབ་དཔལ་ནས། ༢༠༡༣ ༩ ༢༤
༧ བཀའ་དྲིན་ཆེ། རང་རེ་དམ་པ་གོང་མས་རྩ་ཤེས་ཀྱི་ལུང་དེ་ནམ་
མཁའ་དང་འགོག་པ་གཉིས་སོགས་འདུས་བྱས་ཡིན་པའི་ཁུངས་སུ་དྲངས་
ཡོད་པའི་གཞུང་ཁྱེད་ཀྱིས་མཐོང་མྱོང་ངམ། ལུང་དེའི་དགོངས་པ་དེ་ལྟར་
ཡིན་པ་ཀླུ་སྒྲུབ་རང་ཉིད་ཀྱིས་བཞེད་མིན་དང་ད་ལྟར་ང་ལ་དཔེ་ཆ་སོགས་
མི་ལྡན་པས་རྩ་ཤེས་རང་འགྲེལ་སོགས་ན་ནམ་མཁའ་སོགས་འདུས་བྱས་ཡིན་
པའི་གསལ་ཁ་ཡོད་མེད་དང་ལུང་རང་བབས་དྲང་ཐད་དུ་བཞག་ནས་ཀླུ་
སྒྲུབ་དང་ཐོགས་མེད་སོགས་ཀྱི་བཞེད་པ་མཐར་ཐུག་ལ་ནམ་མཁའ་འདུས་
བྱས་སུ་བཞེད་མིན་གྱི་ཁུངས་གསལ་ཤོས་ཤིག་དང་། རྗེ་དོལ་པོ་བས་རྒྱུད་
བླ་དོལ་ཊཱིཀ་སོགས་སུ་ནམ་མཁའ་འདུས་མ་བྱས་སུ་བཤད་པ་སོགས་རང་
རེའི་ཡིག་ཆ་ལའང་མང་དུ་བསྡུར་རྒྱུ་ཡོད་པར་སྣང་ཡང་ལེ་ལོའི་དབང་དུ་
སོང་བས་དཔྱད་སྐབས་མ་བྱུང་། ཇོ་ནང་བསྟན་པའི་མཛེས་རྒྱན་དུ་སོང་
བ་ཉིད་ལ་གང་ཞུས་ཆོག་པ་གཞིར་བྱས་པ་མ་ཟད་རང་ཅག་ཆུང་ངུའི་སྐབས་
232



ཇོ་ནང་ཨེ་ཝཾ་ ཤེས་རིག་དཔེ་ཚོགས། གསུང་འཕྲིན་ལི་ཤིའི་གུར་ཁང་། པོད་བཅུ་གཉིས་པ།
ནས་ངོ་ཤེས་ཤིང་བླ་མ་གཅིག་གི་སློབ་མར་སོང་གཤིས་གང་དྲན་ཞིག་གང་
བྱུང་དུ་ཞུས་པ་ལགས། དབུ་མ་རྩ་བ་དང་དེའི་རང་འགྲེལ་སོགས་ན་གསལ་
ཁ་གཞན་གྱིས་བསྒྱུར་དུ་མེད་པ་ཡོད་ན་ཡིད་ལ་འཐད་པ་ཞིག་འབྱུང་བ་ལ་
དེ་མིན་ལུང་དང་གླ་པགས་གར་འཐེན་གྱི་དཔེ་ལྟར་དང་། མཁས་པས་
བཤད་ན་ཅི་ཡང་བདེན། །སྙན་དངགས་པ་ལ་ཅི་ཡང་རྒྱུན} །ཞེས་པའི་དཔེ་
ལྟར་སོང་ན་ང་ཡི་སེམས་གྱོང་བོ་དེ་འཐད་པའི་ལམ་ཁ་ལ་བཙན་འདེད་མ་
བྱས་ན་རང་ཤུགས་ཀྱིས་འགྲོ་ཁ་མི་ཉན་ལགས། ཀུ་རེ་ཞུས་པ་དང་ལྷན་
ཅིག་ཏུ་བཀྲ་ཤིས་བདེ་ལེགས་ཞུ། མཁན་པོ་དཔལ་ལྡན་ནས། ༢༠ ༡༣ ༩ ༢༤
༧ ལེགས་སོ། །དེ་མིན་ང་ལ་གསལ་ཁ་ཅང་བཤད་རྒྱུ་མེད་ལགས།
རྩ་ཤེས་རང་ན་མྱ་ངན་འདས་པ་འདུས་མ་བྱས། །ཞེས་པའི་ཚིག་གྲོགས་ལ།
དངོས་དང་དངོས་མེད་འདུས་བྱས་ཡིན། །གསུངས་པས་འབྲེལ་མེད་མ་ཡིན་
པར་སྣང་། འོན་ཀྱང་རི་ཆོས་དང་ས་བཟང་གི་གཞུང་དུ་མར་ནམ་མཁའ་
འདུས་མ་བྱས་ཞེས་པའི་ཚིག་ཆེས་མང་། ནམ་མཁའ་འདུས་བྱས་ཡིན་
ཟེར་བ་དེ་སྤྱིར་དབུ་ཚད་ཐུན་མོང་གི་འདུས་བྱས་དེ་མ་ཡིན་པར་སྒྲ་རྟོག་གིས་
བྱས་པའམ་བཞག་པ་ལ་བྱས་པའི་རྣམ་བཞག་མཛད་སྣང་ངོ་། །
དགེ་བཤེས་དངོས་སྒྲུབ་དཔལ་ནས། ༢༠ ༡༣ ༩ ༢༤
༧ གྲོགས་མཆོག་དམ་པར་ཞུ་རྒྱུ་ཞིག་ལ། བུམ་པ་མིག་ཤེས་ཀྱི་བཟུང་
བྱ་ཡིན་ཟེར་བ་ནི་བུམ་པའི་དབྱིབས་ཁ་དོག་མིག་ཤེས་ཀྱི་བཟུང་བྱ་ཡིན་པའི་
རྒྱུ་མཚན་གྱིས་ཡིན་ནམ། བུམ་པའི་རང་ལྡོག་ནས་སམ་ངོ་བོའི་སྒོ་ནས་
233



ཀུན་དགའདཔལ་ལྡན་རྒྱུ་མཚའི་གསུང་འབུམ།
རེག་བྱ་ཡིན་ཟེར་ཨེ་དགོས། བུམ་པ་དེ་བཞིན་དུ་ཀ་བ་སོགས་ལའང་འདྲ་
མིན་ཇི་ལྟར་ལགས། བུམ་པ་མིག་ཤེས་ཀྱི་བཟུང་བྱ་ཡིན་ཟེར་བའི་བློ་རྩེ་
གང་ཡིན། དེ་ལ་ལན་ཞིག་འདེབས་རོགས་བཀའ་དྲིན་ཆེ། ང་རང་གི་
བསམ་ཚུལ་ལ་བུམ་པ་རེག་བྱ་ཡིན་ཟེར་ན་སེམས་ལ་བདེ་བར་སྣང་།
མཁན་པོ་དཔལ་ལྡན་ནས། ༢༠ ༡ ༣ ༡༠ ༧
༧ རང་ལུགས་ཀྱི་བསྟན་པ་ལ་བཀའ་དྲིན་ཆེ་བའི་མཁན་རིན་པོ་ཆེར་
ལན་ཞུ་བ། འབའ་མདའི་བསྡུས་གྲྭའི་གཟུགས་སོགས་བཤད་སྐབས་སུ་
བུམ་པ་མིག་ཤེས་ཀྱི་བཟུང་བྱ་ཡིན་ཞེས་པ་བུམ་པའི་དབྱིབས་སོགས་ལ་དགོངས་
པ་ལས་བུམ་པ་ལུས་ཤེས་ཀྱི་བཟུང་བྱ་ཡིན་པར་གསུངས་ལ། འོན་ཀྱང་
གཞུང་དེར་བློ་རིག་གི་སྐབས་སུ་བུམ་པ་མིག་ཤེས་ཀྱི་བཟུང་བྱ་ཡིན་པ་གཞིར་
བཅས་སྒོ་མང་ཡིག་ཆ་ལྟར་བཤད་ལ། སྒོ་མང་ཡིག་ཆ་ལྟར་ན་ཁྱོད་མིག་
ཤེས་ཀྱི་བཟུང་བྱ་ཡིན་ན་ཁྱོད་ཡིན་ན་མིག་ཤེས་ཀྱི་བཟུང་བྱ་ཡིན་པས་མ་ཁྱབ་
པ་ལ་བུམ་པ་བཞག་ཡོད། བུམ་པ་མིག་ཤེས་ཀྱི་བཟུང་བྱ་ཡིན་ཀྱང་བུམ་
པ་ཡིན་ན་མིག་ཤེས་ཀྱི་བཟུང་བྱ་ཡིན་པས་མ་ཁྱབ་པ་ལ་མཚན་མོའི་མུན་ཁྲོད་
ན་གནས་པའི་བུམ་པ་བཞག་ཡོད་ལགས། ང་རང་བསམ་ཚུལ་ལ་བུམ་པ་
བཟུང་ཚེ་དབྱིབས་ཀྱི་ཆ་ནས་བཟུང་དགོས་པ་དང་། མཚན་ཉིད་བཞག་
ཚེ་དབྱིབས་ཀྱི་ཆ་ནས་ལྟོ་ལྡིར་བ་བུམ་པའི་མཚན་ཉིད་དུ་བཞག་པ་ཡོད། བུམ་
པ་སྤྱི་ལྡོག་ནས་དབྱིབས་དང་གཟུགས་ཀྱི་སྐྱེ་མཆེད་ཡིན་པར་སྣང་། རྒྱ་
གཞུང་དུ་མར་བུམ་པ་མིག་ཤེས་ཀྱི་བཟུང་བྱ་ཡིན་པ་ལྟ་བུར་གསུངས་ཡོད།
234



ཇོ་ནང་ཨེ་ཝཾ་ཤེས་རིག་དཔེ་ཚོགས། གསུང་འཕྲིན་ལི་ཤིའི་གུར་ཁང་། པོད་བཅུ་གཉིས་པ།
འཇམ་བཞད་རྣམ་འགྲེལ་མཐའ་དཔྱོད་ཕྱོགས་སྒྲའི་སྐབས་རྒྱ་གཞུང་བཀོད་
ཡོད། དེར་བལྟ་བར་ཞུ། མཛོད་རང་འགྲེལ་ན་རིང་བོ་སོགས་ལ་ལུས་ཤེས་
ཀྱི་བཟུང་བྱ་དང་མིག་ཤེས་ཀྱི་བཟུང་བྱ་གཉིས་ཡོད་པར་གསུངས་སོ། །བུམ་
པའི་མཚན་ཉིད་གང་གི་སྐབས་ན་རེག་བྱའི་ཆ་ནས་བཞག་གི་མེད་པ་འདྲ།
རེ་ཞིག་དེ་ཙམ་མོ། །ཆོས་གྲོགས་དམ་པ་ལ་ཕུལ། །
དགེ་བཤེས་དངོས་སྒྲུབ་དཔལ་ནས། ༢༠༡༣ ༡༠ ༨
༧ བཀའ་དྲིན་སྙིང་ནས་ཞུ། ལེགས་བཤད་ཀྱི་མཆིད་སྤྲོ་ཡུལ་གྱི་གྲོགས་
སུ་གྱུར་པའི་ཇོ་ནང་བསྟན་པའི་མཛེས་རྒྱན་ཉིད་ལ་ཞུ་བ། རྒྱ་གཞུང་འགའ་
དང་ཀུན་མཁྱེན་བླ་མ་སོགས་ཀྱིས་བུམ་པ་མིག་ཤེས་ཀྱི་བཟུང་བྱ་ཡིན་པ་གསུངས་
པ་ལྟར་ན་བུམ་པ་དཀར་བོ་དཀར་བོ་ཡིན་ཟེར་ན་ཆོག་གམ། བུམ་པའི་
ངོ་བོ་ལྟོ་ལྡིར་བའི་ཆ་ནས་འཇོག་པས་ཁོའི་ངོ་བོ་དབྱིབས་ཀྱི་ཆ་ནས་འཇོག་
ཟེར་རྒྱུ་ཡིན་ནམ། ཨ་ཀ་རུ་དང་གླ་རྩི་སོགས་ཁ་དོག་དབྱིབས་དྲི་རོ་སོགས་ལ་
མི་འཛིན་པར་སྤ་བའི་རེག་བྱ་ལ་འཛིན་པ་ལྟར་ཀ་བ་སོགས་ལ་མཚུངས་མིན་
དང་བུམ་པ་ལ་མི་མཚུངས་ཚུལ་བུམ་པའི་མཚན་ཉིད་ལྟོ་ལྡིར་བ་དེ་དབྱིབས་
ཡིན་ཟེར་རྩིས་ཡིན་ནམ། འབའ་མདའ་འཇམ་དཔལ་དབྱངས་ཀྱི་བསྡུས་
གྲྭའི་སྤྱི་དོན་དུ་བུམ་པ་རེག་བྱ་ཡིན་པར་གསུངས་པའི་ངད་ཤུགས་ང་ལ་ཅུང་
ཟད་ཐེབས་ཡོད་པའི་རྐྱེན་གྱིས་བུམ་པ་དབྱིབས་ཡིན་ཟེར་དུས་སེམས་ལ་ཅུང་
མི་བདེ་བའི་ཚོར་སྣང་ཞིག་བྱུང་། ཀུ་རེ་དང་བཅས་འཚམས་འདྲི་བཀྲ་ཤིས་
བདེ་ལེགས་ཞུ།
མཁན་ཀུན་དགའ་དཔལ་ལྡན་ནས། ༢༠༡༣ ༡༠ ༨
235



ཀུན་དགའ་དཔལ་ལྡན་རྒྱ་མཚོའི་གསུང་འབུམ། །
༧ སྤྱི་རྩོམ་དབང་བཙན་དགོས། དོན་གྱི་བསྟན་ལ་སེམས་པའི་མཁན་
རིན་པོ་ཆེ་ལ་གུས་ཞུ། བུམ་པ་དཀར་བོ་དཀར་བོ་མིན། རྒྱུ་མཚན་ཁ་དོག་
དཀར་བོ་དང་ལྡན་པའི་ལྟོ་ལྡིར་བའི་ཆ་ནས་བློ་ངོར་ཤར་དགོས། སྤྲིན་དཀར་
བོ་ཡང་དབྱིབས་ཀྱི་ཆ་ནས་ཤར་དགོས་པའི་རྒྱུ་མཚན་ལས་དབྱིབས་ཡིན་པའི་
རྒྱུ་མཚན་མི་སྣང་། ཀ་བ་སོགས་དབྱིབས་ཀྱི་ཆ་ནས་བློ་ངོར་ཤར་མི་དགོས་
པའོ། །དེ་ཡང་ཞིབ་ཆ་ལ་བུམ་པ་ཆོས་གང་གི་ཁྱད་པར་མ་སྦྱར་ཡང་ལྟོ་ལྡིར་
བའམ་དབྱིབས་ཀྱི་ཆ་ནས་བློ་ངོར་ཤར་དགོས་ལ། ཀ་བ་སོགས་ཆོས་གང་གི་
ཁྱད་པར་མ་སྦྱར་ན་དབྱིབས་ཀྱི་ཆ་ནས་བློ་ངོར་སྣང་མི་དགོས་པའོ། །ཕྱོགས་
སྒྲའི་སྐབས་བུམ་པའི་ཆོས་མིག་ཤེས་ཀྱི་བཟུང་བྱ་ཡང་ཞེས་རྒྱ་བོད་ཀྱི་མཁས་
པ་མང་བོས་གསུངས། རྩོད་ལམ་ལ་དྲང་ན་བུམ་པ་མིག་གིས་མཐོང་
ནས་བུམ་པའི་དབྱིབས་མངོན་སུམ་དུ་རྟོགས་ནས་བུམ་པ་ལུས་དབང་གིས་
རེག་མ་མྱོང་བའི་གང་ཟག་དེའི་བུམ་པ་མངོན་སུམ་དུ་མ་རྟོགས་སམ་ཅི།
རྟོགས་ན་དབང་མངོན་གྱིས་རྟོགས་པ་ལས་ཡིད་མངོན་ཞིག་འཇོག་མི་ཐུབ་
པའི་ཕྱིར་ཟེར་ན་དཔྱད་རྒྱུ་སྣང་། འབའ་མདའི་སྤྱི་དོན་དེར་ཡང་བློ་རིག་
གི་སྐབས་དང་། ཟུར་དཔྱད་དང༌། ལྷན་ཐབས་སོགས་ལས་བུམ་པ་
མིག་ཤེས་ཀྱི་བཟུང་བྱ་ལྟ་བུར་གསུངས་པའི་ཚིག་མང་བོར་སྣང་། འོན་
ཀྱང་དེ་རིང་ངས་ལྟ་རྒྱུ་མ་བྱུང་ལགས། དེ་ཙམ་ལས་བརྡ་འཕྲིན་འདིར་
འབྲི་དགོས་ན་དུས་ཚོད་མང་བོ་འགྲོ་བར་འདུག སརྦ་མངྒལཾ།
དགེ་བཤེས་དངོས་སྒྲུབ་དཔལ་ནས། ༢༠ ༡ ༣ ༡༠ ༨
136



ཇོ་ནང་ཨེ་ཝཾ་ཤེས་རིག་དཔེ་ཚོགས། གསུང་འཕྲིན་ལི་ཤིའི་གུར་ཁང་། པོད་བཅུ་གཉིས་པ།
༧ བུམ་པ་མིག་ཤེས་ཀྱི་བཟུང་བྱ་ཡིན། བུམ་པ་ཡིན་ན་མིག་ཤེས་ཀྱི་བཟུང་
བྱ་ཡིན་པས་མ་ཁྱབ་པ་ལ་མུན་ཁྲོད་ཀྱི་བུམ་པ་དེ་འཇོག་ཟེར་ན། མུན་ཁྱོད་
ཀྱི་བུམ་པ་དེ་ལྟོ་ལྡིར་བའི་ཆ་ནས་མི་འཇོག་གམ། གལ་ཏེ་དེའང་ལྟོ་ལྡིར་བའི་
ཆ་ནས་འཇོག་ན་ཁོའི་ངོ་བོ་དེ་དབྱིབས་ཡིན་དགོས་པས་དེའང་མིག་ཤེས་
ཀྱི་བཟུང་བྱར་ཐལ་ལོ། ཀུ་རེ་ཡིན་ལགས། བཀའ་དྲིན་ཆེ།
མཁན་ཀུན་དགའ་དཔལ་ལྡན་ནས། ༢༠༡༣ ༡༠ ༨
༧ དེ་འཇོག་བྱེད་ཀྱི་མངོན་སུམ་ཚད་མ་དེ་ལ་རེག་བྱའི་ཆ་ནས་འཇོག་
དགོས་པས་མི་འདྲ་བར་སྣང་ངོ་། །བཀའ་དྲིན་ཆེ།
དགེ་བཤེས་དངོས་སྒྲུབ་དཔལ་ནས། ༢ ༠ ༡ ༣ ༡༠ ༨
༄༅། །གང་བསམ་ལྷུན་གྲུབ་ལ་ཕུལ་བའི་འཕྲིན་ཡིག
རབ་མཛེས་ལང་ཚོའི་རྫིང་བུ་རྙོག་བྲལ་ནང་། །
ཐུགས་བསྐྱེད་པད་དཀར་ལྗོན་པ་རབ་མཛེས་པ། །
གང་བསམ་ལྷུན་གྱིས་གྲུབ་པའི་འདབ་མའི་རྩེར། །
ཡོན་ཏན་དྲི་བསུང་འཕྲོ་འདིས་བདག་ཡིད་འཕྲོག །
འཚམས་ཞུ།
རྔ་ཡུལ་འབྲོག་དགེ་མཁན་པོ་ཀུན་དགའ་དཔལ་ལྡན་ནས། ༢ ༠ ༡ ༣ ༨ ༢༧
237



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཟང་ཟིང་སྒྱུ་མའི་ནོར་ལ་ཐུགས་སུན་ཅིང་། །
ཤེས་རིག་ནོར་བུ་འབུམ་གྱི་བཅུད་འཐུང་ནས། །
ལེགས་བཤད་གདམས་པའི་གྲུ་ཆར་སྩོལ་མཁས་པའི། །
ཀུན་དགའ་དཔལ་ལྡན་མཇལ་བས་བདག་ཡིད་སྤྲོ། །
དམན་ཕྲན་ཤར་མི་ཉག་པ་གང་བསམ་ལྷུན་གྲུབ་ཀྱིས་གསེར་ལྗོངས་ལྔ་རིག་གླིང་ནས།
༢༠༡༣ ༨ ༢༧
གསེར་ལྗོངས་ལྔ་རིག་གླིང་གི་གྲྭ་གཅིག་ན། །
ཡོན་ཏན་ལུང་རྟོགས་ནོར་བུའི་གཟི་འབར་ཞིང་། །
རྩོད་པའི་རྒྱལ་རྔ་བརྡུང་ལ་འགྲན་མེད་པ། །
གང་བསམ་གཞོན་ནུ་བདེ་བར་བཞུགས་ལགས་སམ། །
འཚམས་ཞུ།
འབྲོག་དགེ་དཔལ་ལྡན་ནས། ༢༠༡༣ ༩ ༢༠
༄༅། །ཁོང་གི་སློབ་བུ་མཁན་ཤེས་རབ་བསྟན་འཛིན་
ལ་ཕུལ་བའི་འཕྲིན་ཡིག
ཉིན་གསུམ་བག་ཡངས་ཡོད་པས་དགའ་བ་ལ། །
རང་སེམས་ལྷོད་ཀྱིས་གནས་པས་སྐྱིད་པ་ལ། །
238



ཇོ་ནང་ཨེ་ཝཾ་ཤེས་རིག་དཔེ་ཚོགས།
གསུང་འཕྲིན་ལི་ཤིའི་གུར་ཁང་།
པོད་བཅུ་གཉིས་པ།
གང་ཤེས་རྒྱུད་ལ་སྦྱར་བས་བཙུན་པ་ལ། །
ང་ཡི་ཕུགས་འདུན་བཅོལ་སའི་རེ་བ་ལ། །
ཁྱེད་་་
ཀུན་དགའ་དཔལ་ལྡན་ནས། ༢༠༡༣ ༩ ༤
ལེགས་ཉེས་བླང་དོར་གསལ་བའི་རྟ་བདུན་དབང་། །
འདི་ཕྱིའི་དགའ་སྟོན་སྩོལ་མཁས་ཡིད་བཞིན་ནོར། །
བཀའ་དྲིན་འཁོར་མཐའ་མེད་པ་ཁྱེད་དྲིན་ལས། །
བུ་ངའི་མི་ཚེའི་ལམ་བཟང་འདི་ལྟར་ལགས། །
སློབ་བུ་ཤེས་རབ་བསྟན་འཛིན་ནས། ༢༠ ༡ ༣ ༩
མི་འཇིགས་སེང་གེས་བཏེགས་པ་གསེར་གྱི་ཁྲིར། །
སྐུ་ཚེ་ཚེ་མཐའ་ཡས་པའི་ངོར་བཞུགས་ཏེ། །
གཟི་བརྗིད་ཉི་ཟླའི་དཔལ་དང་འགྲོགས་བཞིན་དུ། །
ཆོས་ཀྱི་དགའ་སྟོན་འགྱེད་བཞིན་བཞུགས་ལགས་སམ། །
ཁྱེད་ཐུགས་ཟབ་ཡངས་མཛོད་ཀྱི་ནམ་མཁའ་ལས། །
འཕྲོས་པའི་མཁྱེན་བརྩེའི་ཉི་འོད་འབུམ་གྱི་ཟིལ། །
བདག་ཡིད་དད་པའི་པད་མོར་རེག་པ་དེས། །
ཆོས་སྡེ་ལབ་ཀྱི་ཚལ་དུ་འཛུམ་བཞིན་ལགས། །
239



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རེ་ཞིག་རི་ཆུ་སྟོང་གིས་ཆོད་གྱུར་ཀྱང་། །
སླར་ཡང་མགོན་ཁྱོད་དྲུང་དུ་གུས་བཅར་ཏེ། །
མདོ་སྔགས་ཆོས་ཀྱི་སྒོ་མོ་སྟོང་གི་སྒྲ། ། །
མ་ལུས་ཉམས་སུ་མྱོང་བའི་སྐལ་བཟང་ཤོག །
སློབ་བུ་ཤེས་རབ་བསྟན་འཛིན་ནས། ༢༠༡༣ ༩ ༤
དྲི་མེད་མཁྱེན་དཔྱོད་ཟབ་མོའི་ཛ་ཧུ་ནས། །
མདོ་སྔགས་ཆུ་མཚོ་ཧུབ་ཀྱིས་འཐུང་དྲགས་པས། །
དྲི་མེད་རིགས་པའི་གང་གཱའི་རྒྱུན་འཇོ་བས། །
ས་ཆེན་བསྟན་པའི་རྒྱན་གྱུར་བུ་ཁྱོད་དྲན། །
ཀུན་དགའ་དཔལ་ལྡན་ནས། ༢༠༡༣ ༩ ༤
ལན། སློབ་བུ་དམ་པ་ལ་ཞུ་རྒྱུ། ཀུན་མཁྱེན་བླ་མ་སོགས་ཀྱིས་བུམ་པ་
མིག་ཤེས་ཀྱི་བཟུང་བྱ་ཡིན། བུམ་པ་ཡིན་ན་མིག་ཤེས་ཀྱི་བཟུང་བྱ་ཡིན་པས་
མ་ཁྱ བ་པ་ལ། མཚན་མོའི་མུན་ཁྲོད་ཀྱི་བུམ་པ་དེ་འཇོག་གི་ཡོད་པར་
སྣང་། དེ་མིན་རྒྱ་གཞུང་འགའ་ནའང་བུམ་པ་མིག་ཤེས་ཀྱི་བཟུང་བྱ་ཡིན་
པར་གསུངས་ཡོད་པར་སྣང་། འོན་ཀྱང་འབའ་མདའི་བསྡུས་གྲྭར་བུམ་པ་
ཁ་དོག་དང་དབྱིབས་གཟུགས་ལ་བྱེད་པ་མ་ཡིན་པར་རེག་བྱ་ལ་བྱེད་པ་ཡིན་
པར་གསུངས་སོ། །བུམ་པ་མིག་ཤེས་ཀྱི་བཟུང་བྱ་ཡིན་ཟེར་བའི་བློ་རྩེ་ནི་
བུམ་པའི་མཚན་ཉིད་བཞག་ཚེ་ལྟོ་ལྡིར་བའི་ཆ་ནས་འཇོག་པས་ལྟོ་ལྡིར་བ་
240



ཇོ་ནང་ཨེ་ཝཾ་ཤེས་རིག་དཔེ་ཚོགས། གསུང་འཕྲིན་ལི་ཤིའི་གུར་ཁང་། པོད་བཅུ་གཉིས་པ།
དེ་དབྱིབས་ཡིན་ཟེར་ཀི་ཡོད། དེས་ན་བུམ་པ་དབྱིབས་ཡིན་ཟེར་རྒྱུ་ཡིན་
ཚོད་རེད། བུམ་པ་དཀར་བོ་དཀར་བོ་ཡིན་ཟེར་ཨེ་ཆོག འབའ་མདས་
དེ་བཀག་ཡོད། ང་རང་གི་སེམས་ལ་བུམ་པ་རེག་བྱ་ལ་ཁས་བླང་ན་བདེ་
བར་སྣང་ཡང་འབའ་མདའི་བསྡུས་གྲྭའི་ཤན་ཞུགས་སོང་བ་ཡིན་ནམ།
བཀྲ་ཤིས་བདེ་ལེགས། ཀུན་དགའ་དཔལ་ལྡན་ནས། ༢༠༡༣ ༡༠ ༨
བཤེས་གཉེན་དམ་པ་ལགས། ངས་ཇི་ལྟར་དོན་གཉེར་བྱས་ཀྱང་འདི་
ལྟ་བུའི་གསལ་ཁ་ཅན་ཞིག་མཐོང་མ་ཐུབ། ངས་ཀྱང་བུམ་པ་རེག་བྱར་
བཟུང་ནའང་ང་ལ་རྒྱུ་མཚན་ཅི་ཡང་མེད་འདུག ཐུགས་རྗེ་ཆེ། སླད་མར་
ཡང་བཀའ་གསུང་རྒྱུན་མི་ཆད་པར་ཡོད་པར་མཁྱེན་མཁྱེན།
སློབ་བུ་ཤེས་རབ་བསྟན་འཛིན་ནས། ༢༠༡༣ ༡༠ ༨
༄༅། །མཁན་ཆོས་པེ་ལ་ཕུལ་བའི་འཕྲིན་ཡིག
ཀུན་ནས་དགའ་བའི་ཆོས་མཛོད་འཕེལ་བའི་གྲོགས། །
ཆོས་ཕུང་བརྒྱད་ཁྲིའི་གནད་བསྡུས་བཀའ་པོད་ལྔ། །
སྦྱངས་པ་དཔྱིས་ཕྱིན་རབ་འབྱམས་སྨྲ་བ་ཞེས། །
སྙན་པའི་བ་དན་གངས་རིའི་ཁྲོད་ན་སྙན། །
ཉིད་ཀྱི་གྲོགས་ཐ་ཤལ་བ་དཔལ་ལྡན་ནས། ༢༠༡༣ ༩ ༢༠
241



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
༄༅། །ཁོང་གི་ཆོས་གྲོགས་ཤེར་རྒྱམ་ལ་ཕུལ་
བའི་འཕྲིན་ཡིག
ཐུགས་རྗེ་དཔལ་གྱུར་བླ་མའི་དྲུང༌། །
ཟབ་བརྒྱའི་བདུད་རྩི་ལྷན་བཞེས་པ། །
ཆོས་ཀྱི་མཆེད་མཆོག་གང་ཉིད་ལགས། །
བཞད་འཛུམ་ཀློང་དུ་བཞུགས་ལགས་གྲང་། །
འབྲོག་དགེ་མཁན་པོ་དཔལ་ལྡན་ནས། ༢༠༡༣ ༩ ༢༢
ས། ༢༠༡༣ (༩ ༢ ༢
༄༅། །ཕུན་གོ་ལ་ཕུལ་བའི་འཕྲིན་ཡིག
ལན། ཨཱ་ལི་ཞེས་པ་རྒྱ་གར་སྐད་ཡིན། ཕྲེང་གི་སྐད་དོད་ཡིན། ཨ་
དང་ཨཱ་ལི་མཚམས་སྦྱར་བས་ཨ་སྔོན་མ་རིང་བོར་སོང་། ཕ་རོལ་གྱི་ཨཱ་ཕྱིས།
དེ་ནས་ཨཱ་ལི་གྲུབ། དེ་བཞིན་དུ་ཀ་དང་ཨཱ་ལི་མཚམས་སྦྱར་བས་ཀྱང་ཀཱ་
ལི་གྲུབ། རྒྱུ་མཚན་དེས་ན། ཨཱ་ལི་ལ་རིང་ཆ་དང་ཀཱ་ལི་ལའང་རིང་ཆ་
ཐོབ། ཨ་ཕྲེང་དང་ཀ་ཕྲེང་ཞེས་པའི་སྐབས་སུ་རིང་ཆ་མི་ཐོབ་སྟེ། དེ་ནི་
བོད་སྐད་ཡིན་པས་སོ། །ད་དུང་གསལ་བཤད་རེ་ཡོད་ནའང་འདི་ལྟ་བུ་
ནས་བཤད་མི་བདེ་སྟེ། རེ་རེ་ནས་བྲི་དགོས་པས་སོ། །བདེ་མོ། །
མཁོན་དཔལ་ལྡན་ནས། ༢༠༡༣ ༩ ༢༢
242



ཇོ་ནང་ཨེ་ཝཾཤེས་རིག་དཔེ་ཚོགས། གསུང་འཕྲིན་ལི་ཤིའི་གུར་ཁང་། པོད་བཅུ་གཉིས་པ།
རྒྱ་བོད་མཁས་གྲུབ་བྱེ་བ་གཅིག་ནས་གཅིག ། །
ཆིག་བརྒྱུད་གདམས་པའི་ཟམ་པ་བར་མ་ཆད། །
རྒྱུད་རྒྱལ་མཆོག་གི་བཤད་སྒྲུབ་གསང་བའི་མཛོད། །
མངའ་བརྙེས་དམ་པ་ཁྱེད་ལ་ཞབས་བརྟན་གསོལ། །
ཕུན་གོ་ནས། ༢༠༡༣ ༩ ༢༢
༄༅། །དབྱིངས་རིག་ལ་ཕུལ་བའི་འཕྲིན་ཡིག
ནོར་ལ་ཞེན་གཏད་མེད་པའི་ཆགས་བྲལ་བ། །
གང་འགྲོ་ངེས་གཏད་མེད་པའི་ལྡོམ་བུ་བ། །
མཐར་འཛིན་ཞེན་གཏད་མེད་པའི་རྣལ་འབྱོར་བ། །
ཀུ་སུ་ལུ་ཁྱོད་གང་དུ་ཕེབས་ཀྱིན་ཡོད། །
ཀུན་དགའ་དཔལ་ལྡན་ནས། ༢༠ ༡༣ ༩ ༡
དབྱིངས་རིག་ཐ་དད་སྣང་བའི་འཛིན་པ་དེ་ཞིག་ནས། །
དབྱིངས་རིག་དབྱེར་མེད་ལྟ་བའི་རིག་གདངས་སུ་འབྱམས་པས། །
དབྱིངས་རིག་དོན་དམ་ཆོས་སྐུའི་རྒྱལ་ས་ལ་བགྲོད་དེ། །
དབྱིངས་རིག་ཀློང་ནས་དོ་ཧའི་མགུར་གླུ་འདི་ཐལ་ལོ། །
ཀུན་དགའ་དཔལ་ལྡན་ནས། ༢༠༡༣ ༩ ༨
243



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
༄༅། །འཇམ་དབྱངས་བསྟན་པ་ལ་ཕུལ་
བའི་འཕྲིན་ཡིག
དྲི་མེད་རིགས་པ་ཟབ་མོའི་ཆོས་ཀྱི་རྔ། །
བློ་ལྡན་བློ་ཡི་རྣ་བར་བརྡུང་བའི་སྒྲས། །
འཇམ་དབྱངས་བླ་མའི་བསྟན་པ་སྤེལ་མཛད་པ། །
གང་ཁྱོད་བདེ་བར་འཚོ་ཞིང་གཞེས་ལགས་སམ། །
འབྲོག་དགེ་མཁན་པོ་ཀུན་དགའ་དཔལ་ལྡན་ནས། ༢༠༡༣ ༩ ༡
༄༅། །ཁོང་གི་གཅུང་འཇམ་དབྱངས་རྒྱ་མཚོ་ལ་
ཕུལ་བའི་འཕྲིན་ཡིག
ང་ཡི་བསམ་ཚུལ་རང་མལ་ནས་རྡོལ་ཏེ། །
ཁྱོད་ཀྱི་ཕྱོགས་ལ་བྱ་མ་རྟ་བཞིན་འཕུར། །
ལུས་ངགོ་ཧད་དེ་ལྷོད་པའི་གཤིས་དོར་ཏེ། །
ལུས་ངག་གང་ཡིན་གྲིམས་ཤིང་དམ་པ་དགོས། །
ཀུན་དགའ་དཔལ་ལྡན་ནས། ༢༠༡༣ ༩ ༡༠
244



ཇོ་ནང་ཨེ་ཝཾ་ཤེས་རིག་དཔེ་ཚོགས།
གསུང་འཕྲིན་ལི་ཤིའི་གུར་ཁང་།
པོད་བཅུ་གཉིས་པ་
༄༅། །སློབ་བུ་ཆོས་བཟང་ལ་ཕུལ་བའི་
འཕྲིན་ཡིག
ང་ཡིས་ཡོད་དགུ་རྩལ་སྤྲུགས་བྱམས་དང་རིགས་པས་བསྐྱང་བའི་བུ། །
ཆོས་ནོར་རིག་མཛོད་དོན་དུ་གཉེར་བའི་ཕུལ་བྱུང་རྣམ་དཔྱོད་ཅན། །
ཆོས་གྲྭར་རིགས་པ་སྦྱང་ལ་ངལ་མེད་བརྩོན་པ་ཆེ་བས་བཟང་། །
ཆོས་བཟང་ཞེས་བྱའི་སློབ་བུའི་མཆོག་ཁྱོད་བདེ་བར་བཞུགས་ལགས་སམ། །
མཁན་ཀུན་དགའ་དཔལ་ལྡན་ནས། ༢༠༡༣ ༩ ༢ ༣
245



ཇོ་ནང་ཨེ་ཙི་ཤེས་རིག་དཔེ་ཚོགས།
ཐོར་བུ་ཕྱོགས་བསྡུས་དད་པའི་འཇུག་ངོགས།
པོད་བཅུ་གཉིས་པ།
ཐོར་བུ་ཕྱོགས་བསྡུས་དད་པའི་འཇུག་ངོགས།
༄༅། །རྗེ་ཀུན་སྤངས་པ་ནས་རྒྱལ་ཚབ་རིན་ཆེན་རྒྱ་
མཚོའི་བར་གྱི་བྱིན་རླབས་དོན་གྱི་
བརྒྱུད་ཚུལ་བཞུགས།
རྗེ་ཀུན་སྤངས་པ་ནས་རྒྱལ་ཚབ་རིན་ཆེན་རྒྱ་མཚོའི་བར་གྱི་བྱིན་རླབས་
དོན་བརྒྱུད་ནི། རྗེ་ཀུན་སྤངས་ཐུགས་རྗེ་བརྩོན་འགྲུས། ༡༢༤༣–༡ ༣ ༡༣
འཁྲུངས་ཡུལ། མདོག་གི་དང་བ་ཕྱུར། སྦྱོར་དྲུག་གི་ཁྲིད་ཡིག་མཛད།
འདི་སྦྱོར་དྲུག་ཁྲིད་རྒྱས་པ་བོད་དུ་བྱུང་བའི་སྔ་ཤོས་ཡིན། །
བྱང་སེམས་རྒྱལ་བ་ཡེ་ཤེས། ༡ ༢༥ ༧ ༡ ༣ ༢༠ འཁྲུངས་ཡུལ་
མདོ་ཁམས། བདེ་ཆེན་དགོན་པ་བཏབས། ཇོ་ནང་གདན་སར་ཕེབས་
ཏེ་དགོན་གཉིས་པ་བསྐྱངས། ཀུན་སྤངས་པའི་གདན་སར་ལོ་བརྒྱད་
ལ་བཞུགས། ཕུག་མོ་རྫོང་གི་རི་ཁྲོད་དུ་སྐུ་གཤེགས། །
མཁས་བཙུན་ཡོན་ཏན་རྒྱ་མཚོ། ༡༢༦༠-༡ ༣ ༢༧ འཁྲུངས་
ཡུལ་མདོག་གི་མཁར་རྙིང། ཇོ་ནང་གི་གདན་ས་ལོ་བདུན་ལྷག་ལ་བསྐྱངས།
བྱང་སེམས་ཆེན་པོ་ཉིད་ཀྱི་མཆེད་སློབ་མ་རྒྱལ་ཚབ་གསུམ་ཀ་ཡིན། དེ་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གསུམ་ནི་ཇོ་ནང་གི་ཐོག་མའི་བླ་མ་རྣམ་གསུམ་ཡིན།
ཀུན་མཁྱེན་དོལ་པོ་བ། ༡༢ ༩ ༢ - ༡ ༣༤ ༡ འཁྲུངས་ཡུལ།
མངའ་རིས་དོལ་པོ་པན་ཚང་ཀ་ཡོ་རིའི་གྲོང་ཁྱེར། དགུང་ལོ་སོ་ལྔ་བར་
གདན་སར་ཕེབས་ཏེ་ལོ་བཅུ་བདུན་ཙམ་ལ་ཇོ་ནང་ཉིད་དུ་བཞུགས་
ཀུན་མཁྱེན་ཕྱོགས་རྒྱལ་བ། ༡༣༠༦-༡ ༣ ༨༦ འཁྲུངས་ཡུལ།
མངའ་རིས་ཡ་ཚ་རྒྱལ་བོའི་བླ་མཆོད་བླ་ཆེན་ཞིག་གི་སྲས་སུ་འཁྲུངས། ལོ་
ཙཱ་བ་བློ་གྲོས་དཔལ་སྐུ་འདས་ནས་ཇོ་ནང་གི་གདན་ས་ལོ་དྲུག་ལ་མཛད། དེ་
རྗེས་སེ་མཁར་ཆུང་དུ་གཙོ་བོར་ཐུགས་དམ་ལ་བཞུགས། སྐུ་ཚེ་སྨད་དུ་སླར་
ཡང་ཇོ་ནང་གི་གདན་སར་མཛད།
ཉ་དབོན་ཀུན་དགའ་དཔལ། ༡༢ ༨༥-༡ ༣༧༩ འཁྲུངས་ཡུལ།
ཉང་བོ། སྐུ་ཚེ་སྨད་ལ་བརྩེ་ཆེན་ཆོས་སྡེ་བཏབས།
གྲུབ་ཆེན་ཀུན་བློ། ཤར་ཁ་བའི་སྐུ་རུས་སུ་འཁྲུངས།
འཇམ་དབྱངས་དཀོན་མཆོག་བཟང་བོ། འཁྲུངས་ཡུལ། ལ་སྟོད་
བྱང་བ། ཉིང་སྟོད་ཀྱི་ཆོས་སྡེ་གསར་བའི་ཆོས་དཔོན་མཛད། ཇོ་ནང་
བའི་གྲྭ་ཚང་གསར་དུ་བཙུགས། མཁས་གྲུབ་རྗེ་དཔོན་སློབ་ཀྱིས་བྱད་ཁ་
བྱས་པ་ཡང་བྱང་སེམས་དང་རྡོར་བཟླས་སྤེལ་བས་ཕྱིར་ལོག་ཏུ་སོང་བར་
གསུངས་པས་མཁས་གྲུབ་རྗེ་དང་དུས་མཉམ་མོ། །
ནམ་མཁའ་ཆོས་སྐྱོང་། རྩེ་ཤར་ནུབ་དང་ཁྱད་པར་སེང་གེ་རྩེ་བས་
ཡོན་བདག་བྱས། རྩེ་ཆེན་དང་ཇོ་ནང་གི་གདན་ས་ཡུན་རིང་མཛད།
ནམ་མཁའ་དཔལ་བཟང་། གྲུབ་མཐའ་རྩ་བ་ས་སྐྱ། །
248



ཇོ་ནང་ཨེ་ཝཾ་ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ་།
ལོ་ཆེན་རཏྣ་བྷ་ཏཱ། འཁྲུངས་ཡུལ། འབྲོག་པ། གྲྭ་ས་བཞད་ཀྱི་གྲྭ་
ཚང་། བཞད་རི་བོ་གྲུབ་འཛིན་སོགས་དགོན་གནས་བཏབས།
རྗེ་ཀུན་དགའ་གྲོལ་མཆོག འཁྲུངས་ཡུལ། མངའ་རིས་སྨད་ཀྱི་
གློ་བོ་སྨན་ཐང་། མེ་ཡོས་ལ་འཁྲུངས། ༡༥༠༧–༡༥༦༦ སྐུ་ཚེ་སྨད་
དུ་ཆོས་ལུང་བྱང་རྩེ་བཏབས། དགུང་ལོ་དྲུག་ཅུ་མེ་སྟག་ལ་གཤེགས།
མཁན་ཆེན་ལུང་རིགས་རྒྱ་མཚོ། འཁྲུངས་ཡུལ། ཉང་སྟོད། རྒྱལ་
རྩེའི་མཁན་པོ་དང་སྤོང་ཁང་འཚོགས་པ་སོགས་ཀྱི་མཁན་པོ་ཡུན་རིང་བཞུགས།
རྗེ་ཏཱ་ར་ནཱ་ཐ། ༡༥༧༥-༡༦༣༥ འཁྲུངས་ཡུལ་ཆོས་འཁོར་སྡིངས།
ཆོས་ལུང་བྱང་རྩེར་ཁྲི་འདོན་མཛད། དགུང་ལོ་ཉེར་གཅིག་སྐབས་ཇོ་ནང་
དུ་གདན་སར་འཁོད། ཇོ་ནང་དུས་ཁྲིད་ཆེན་མོ་བཙུགས། དགུང་ལོ་
ཞེ་གཅིག་པ་ལ་རྟག་བརྟན་དམ་ཆོས་གླིང་ཕྱག་འདེབས་མཛད།
ཕྱོགས་རྒྱལ་གྱི་རྗེས་ཀྱི་གདན་རབས། མཁས་གྲུབ་སངས་རྒྱས།
མཁྱེན་རབ་བྱང་ཆུབ་སེང་གེ ཇོ་བཟང་བ་ཆོས་དཔལ་མགོན་པོ། བསོད་
ནམས་བཟང་བོ། ཤེས་རབ་བཟང་བོ། ཆོས་དཔལ་བཟང་བོ། དཀོན་
མཆོག་རྒྱལ་མཚན། བསོད་ནམས་རྒྱལ་མཚན། དཔལ་ལྡན་རིན་ཆེན།
ཆོས་སྐྱོང་རྒྱལ་མཚན། ཀུན་དགའ་ལེགས་པ། ནམ་མཁའ་བཟང་བོ།
རིན་ཆེན་བཀྲ་ཤིས། རྗེ་དྲུང་ཀུན་དགའ་དཔལ་བཟང་། དེ་དག་ཇོ་
ནང་གི་གདན་རབས་ཡིན་ལ། བྱིན་རླབས་དོན་བརྒྱུད་ནི་གོང་དུ་ཀུན་
སྤངས་ཐུགས་རྗེ་བརྩོན་འགྲུས་ནས་ཀུན་དགའ་སྙིང་བོའི་བར་མཚན་ཙམ་
གླེང་བ་དེ་ཡིན་ལ།
24



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དེ་རྗེས་རྒྱལ་ཚབ་རིན་ཆེན་རྒྱ་མཚོ། འཁྲུངས་ཡུལ་གཙང་གི་སྡེ་བ་
སྣར་ཐང་བའི་སྲས་སུ་འཁྲུངས། རྟག་བརྟན་དམ་ཆོས་གླིང་གི་སློབ་དཔོན་
ཞིང་གཤེགས་པའི་རྐྱེན་གྱིས་དེར་ཕེབས་ཏེ། རྒྱལ་ཚབ་མཛད་ནས་ལོ་བཅོ་
ལྔ་ཙམ་ལ་བཤད་སྒྲུབ་ཀྱི་གྲུ་མ་ཉམས་པར་སྐྱོང་། སྐུ་ཚེ་སྨད་དུ་གསང་སྔགས་
རི་བོ་བདེ་ཆེན་དུ་བཤད་སྒྲུབ་གཉིས་སྤེལ་མའི་ངང་ལ་བཞུགས།
རྗེ་བཙུན་ཏཱ་ར་ནཱ་ཐ་གཤེགས་ནས་ལོ་བཅུ་དྲུག་སོང་བའི་ལྕགས་སྟག་ལ་
རྒྱལ་དབང་ལྔ་བ་རང་ལོ་སོ་བཞིའི་སྐབས་སུ་ཇོ་ནང་རྟག་བརྟན་ཕུན་ཚོགས་
གླིང་གི་གྲུབ་མཐའ་བཙན་ཆོད་དུ་དགེ་ལུགས་སུ་བསྒྱུར། དགོན་པའི་
མིང་ལ་དགའ་ལྡན་ཕུན་ཚོགས་གླིང་དུ་བཏགས། རྗེ་བཙུན་གཤེགས་
རྗེས་སྤྲུལ་སྐུ་སངས་རྒྱས་རྒྱ་མཚོ་ཇོ་ནང་གི་གདན་སར་བཞུགས་ནའང་ལོ་
གཅིག་ལྷག་ཙམ་ལས་མ་བཞུགས། དེ་ནས་རྒྱལ་ཚབ་རིན་ཆེན་རྒྱ་མཚོ་
གདན་སར་བཞུགས་ཏེ་བཤད་སྒྲུབ་གྲྭ་མ་ཉམས་པར་བསྐྱངས་ནའང་ཉིད་
ཀྱི་སྐུ་དུས་སུ་རྟག་བརྟན་དགོན་པ་དགེ་ལུགས་སུ་ （ སྤྱི་ལོ་ ༡༦༥༠ལོར་ ) བསྒྱུར་བར་
སྣང་ངོ༌། །ཇོ་ནང་ཞེས་མཚན་ཆགས་ནས་༢༠༡༢ ལོའི་འདི་ཡན་ཆད་
དུ་ལོ་བདུན་བརྒྱ་སུམ་ཅུ་ལྷག་ཙམ་སོང་བར་སྣང་ངོ་། །
རྒྱུད་སྡེའི་ཆོས་སྐོར་བརྒྱུད་ཚུལ།
རྒྱལ་ཚབ་རིན་ཆེན་རྒྱ་མཚོ། ཀུན་དགའ་དཔལ་བཟང་། ཡོན་
ཏན་ལྷུན་འགྲུབ། ཀུན་དགའ་བཀྲ་ཤིས། ཀུན་དགའ་སྙིང་བོ་བསྟན་
250



ཇོ་ནང་ཨེ་ཝཾ་ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
པ། ཀུན་དགའ་བསྟན་པ་ཆོས་འཕེལ། ཀུན་དགའ་ཡོན་ཏན་རྒྱ་མཚོ། དཔལ་
ལྡན་རྣམ་སྣང་རྡོ་རྗེ། ཀུན་དགའ་འགྱུར་མེད། ཀུན་དགའ་འཇམ་དབྱངས་
མཁྱེན་རབ་རྒྱ་མཚོ། ངག་དབང་བློ་གྲོས་རྣམ་རྒྱལ། (མཁན་ཀུན་དགའ་དཔལ་
ལྡན་རྒྱ་མཚོ། ཆ）དེ་དག་ནི་དུས་ཀྱི་འཁོར་ལོས་གཙོ་བོར་གྱུར་པའི་རྒྱུད་སྡེའི་
སྐོར་དང་བཅས་ཇོ་ནང་རྒྱལ་ཚབ་ནས་འབྲོག་དགེ་དཔོན་སློབ་བར་དུ་བརྒྱུད་
ཚུལ་ཡིན་ལ། དཔོན་སློབ་ནས་བློ་གྲོས་རྣམ་རྒྱལ་གྱི་བར་དུ་བརྒྱུད་ཚུལ་ཡང་
དེ་ལྟར་ལགས་ཤིང་། བརྒྱུད་ཚུལ་གཞན་ཡང་ཡོད་པར་སྣང་། འོན་
ཀྱང་དེ་དག་ཁུང་དག་མིན་དཔྱད་དེ་ལེགས་པར་གཏན་ལ་ཕབ་དགོས།
༄༅། །འཇམ་དབྱངས་མཁྱེན་རབ་རྒྱ་མཚོའི་
རྣམ་ཐར་མདོར་བསྡུས།
དཔལ་འཁོར་ལོ་སྡོམ་པ་ཆེན་པོ་འཇམ་མགོན་བླ་མ་ཏཱ་ར་ནཱ་ཐ་ཞེས་
མཚན་ཙམ་གྱིས་ཀྱང་འཇིག་རྟེན་ཐམས་ཅད་དགེ་ལེགས་སུ་མཛད་པ་དེ་ཉིད་
ཀྱིས་ཆོས་ཀྱི་སྐུ་ལས་མ་གཡོས་བཞིན་དུ་སྤྲུལ་བའི་སྐུ་ཡི་གཟུགས་བརྙན་སྣ་
ཚོགས་སུ་སྟོན་པ་ནི། དཔེར་ན་ནམ་མཁའི་ལམ་ནས་སྟོན་ཟླ་གཅིག་ཉིད་
ཀྱིས་ཆུ་སྣོད་ཐ་དད་པར་གཅིག་ཆར་དུ་སྣང་བརྙན་མཐའ་ཡས་པ་སྟོན་པ་
ལ་འབད་རྩོལ་ཅུང་ཟད་ཀྱང་མེད་པ་ལྟར་རང་ཅག་རྣམས་ལ་ནི་རང་དང་
རིས་སུ་མཐུན་པའི་དགེ་བའི་བཤེས་གཉེན་གྱི་སྐུའི་རྣམ་པར་བསྟན་པ་དོན་
གྱི་སླད་དུ་མཚན་ནས་སྨོས་ན་འབྲོག་སྤྲུལ་ཀུན་དགའ་འཇམ་དབྱངས་མཁྱེན་
23j



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རབ་རྒྱ་མཚོའམ་འཇམ་དཔལ་བཞད་པའི་རྡོ་རྗེ་ཁོང་ཉིད་འཕགས་བོད་དུ་
སྤྲུལ་བའི་ཟློས་གར་བསྒྱུར་བའི་སྐྱེ་འཕྲེང་སོ་སོའི་རྣམ་པ་ཚད་མར་གྱུར་པའི་
སྐྱེས་བུ་རྣམས་ཀྱི་ཀུན་གཟིགས་ཡེ་ཤེས་ཀྱི་མེ་ལོང་དུ་ཤར་བའི་བདེན་གཏམ་
རྡོ་རྗེའི་ལྗགས་ལུང་ཡིད་ཆེས་པའི་གནས་སུ་མང་ནའང་། འདིར་རེ་ཞིག་
སྨིན་གླིང་རྡོར་སེམས་ཐུགས་ཀྱི་ནང་སྒྲུབ་ལས། མ་འོངས་མི་རབས་གསུམ་
གྱི་ཐ་མ་ན༔ ཟབ་གསང་ཡིད་བཞིན་གཏེར་མཛོད་འདི་ཉིད་ནི༔ བརྟུལ་
ཞུགས་སྤྱོད་པའི་སྐྱེས་བུ་ལྕགས་ཁམས་པ གླིང་གི་ལོ་ལ་ཤར་གྱི་ཕྱོགས་སུ་
འབྱུང་༔ ལས་འཕྲོ་ལྡན་པས་ཟབ་ཆོས་འདི་སྤྱོད་པའི ༔ འདི་དང་འབྲེལ་
ན་ཡང་དག་ལམ་ལ་བསྙེགས༔ ཞེས་དང༌། གཏེར་སྟོན་རོལ་བའི་རྡོ་རྗེའི་
སྐུ་སྒྲུབ་ལས། ཀློང་ཆེན་སྤྲུལ་བ་རྔ་རོང་སྨད་དུ་འཁྲུངས༔ མཁྱེན་རབ་
མིང་ཅན་གནས་ལུགས་དོན་ལ་སྤྱོད༔ དེ་ལ་འཕྲད་ན་དོན་གཉིས་མཐའ་
རུ་ཕྱིན༔ ཅེས་དང་། མགར་ཀློང་གཏེར་སྟོན་གྱིས། བླ་མེད་རྡོ་རྗེ་ཐེག་
པའི་ལམ་བཟང་འདི༔ ཐེག་པའི་ཡང་རྩེ་སྤྱོད་པ་འཁོར་ལོའི་འཕྲུལ ་
འཇམ་དབྱངས་མཚན་ཅན་རྔ་ཡུལ་སྨད་དུ་འཁྲུངས མཚན་སྙན་ཆེ་བ་
ཡུལ་གྲུ་འགར་ཐོས་པས དུས་ཞབས་སྤྲུལ་བ་བུདྷིའི་མཚན་ཅན་གྱིས
སྨོན་ལམ་འཛོམས་པའི་སྨར་སྟོད་ཕྱོགས་སུ་བྱོན༔ རྗེ་བཙུན་ཇོ་ནང་ཆེན་
པོའི་གསུང་འབུམ་ཀློག ཟབ་མོའི་ཡང་སྙིང་དབུ་མའི་ཆོས་ཆར་འབེབས
ལོ་ཤས་ཡུལ་དེར་ཤམྦྷ་ལ་དང་མཚུངས བྱང་ཆུབ་སེམས་དཔའ་མང་དུ་འདུ་
བར་འགྱུར༔ དེ་ཡི་རྐྱེན་གྱིས་མགོ་གསུམ་བདེ་བ་འབྱུང་ དེ་ཡང་ལྷ་
འདིའི་སྤྲུལ་བ་ཡིན་པའི་ཕྱིར ཟབ་གསང་སྙིང་བོའི་ཆོས་འདི་དེ་དང་
252



ཇོ་ནང་ཨེ་ཝཾ་ ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
འཕྲད ༔ འདི་དང་འབྲེལ་ཚད་ཤམྦྷ་ལ་རུ་འགྲོ༔ ཞེས་དང་། སྐལ་ལྡན་
འཕྲིན་ལས་དབང་མོས་ཀྱང་། བྲག་རིན་ཆེན་སྤུངས་པའི་རྩེ་མོ་ན། །དགོས་
འདོད་ཀྱི་ཡིད་བཞིན་ནོར་བུ་འབྱུང་། །ཞེས་སོགས་བདེན་གསུངས་དྲི་མ་མེད་
པས་མཚན་དོན་མཐུན་པའི་བསྟན་འཛིན་གྱི་སྐྱེས་བུར་ལུང་གིས་བསྔགས་
པའི་བདག་ཉིད་ཆེན་པོ་འདི་བ་གངས་ཅན་བོད་ཅེས་གྲགས་པའི་བྱེ་བྲག་
མདོ་སྨད་རྔ་རོང་དུ། རབ་བྱུང་བཅོ་ལྔ་བའི་ལྕགས་མོ་གླང་གི་ལོ་ལ་རྭ་བའི་
རིགས་སུ་སྐུ་ཡི་མཚན་དཔེ་གསར་དུ་བཞད་ཅིང་རྗེ་འགྲན་གྱི་དོ་མེད་མཁར་
ཀུན་དགའ་འགྱུར་མེད་ཆོས་ཀྱི་དབང་ཕྱུག་བསམ་སྦྱོར་གཉིས་ཀྱིས་ཚུལ་བཞིན་
དུ་བསྟེན་ནས། མདོ་སྔགས་རབ་འབྱམས་ཀྱི་གནས་ལ་སྦྱངས་ཤིང་། དཔལ་
དུས་ཀྱི་འཁོར་ལོའི་བསྐྱེད་རྫོགས་ཀྱི་རྣལ་འབྱོར་ཉམས་ལེན་གྱི་མཐིལ་དུ་བཟུང་
སྟེ་སྒྲུབ་པ་ལ་གཅིག་ཏུ་གཞོལ། རྗེ་བླ་མའི་དྲུང་དུ་དཔལ་འཁོར་ལོ་སྡོམ་པ་
འཇམ་པའི་རྡོ་རྗེ་ཧེ་རུ་ཀ་ཆེན་པོའི་དཀྱིལ་འཁོར་དུ་དབང་མནོས་ཚེ་མེ་ཏོག་
གཙོ་བོའི་དབུ་ལ་ཕོག་པའི་སྐབས་སུ་དཀྱིལ་འཁོར་གྱི་ལྷ་ཚོགས་དང་ནམ་
མཁའ་གང་བའི་སངས་རྒྱས་སྲས་དང་བཙུན་མོར་བཅས་པ་ཐམས་ཅད་ཀྱིས་
མགྲིན་གཅིག་ཏུ། སྟོང་ཆེན་རྣམ་པ་ཀུན་ལྡན་འཇམ་དཔལ་དབྱངས། །མི་
འགྱུར་བདེ་ཆེན་བཞད་པའི་དཀྱིལ་འཁོར་དུ། །དེང་འདིར་སྲིད་ཞིའི་མགོན་
པོ་རྡོ་རྗེ་སེམས། །རབ་འབྱམས་དཀྱིལ་འཁོར་ལྷ་ཡིས་དགེ་ལེགས་སྩོལ། །ཞེས་
མེ་ཏོག་གི་ཆར་དང་རོལ་མོའི་སྒྲ་སོགས་ཀྱི་སྣང་ཚུལ་ངོ་མཚར་བ་བླ་སློབ་གཉིས་
ལ་དུས་གཅིག་ཏུ་བྱུང་བའི་རྐྱེན་གྱིས་གསང་མཚན་འཇམ་དཔལ་བཞད་པའི་
རྡོ་རྗེ་ཞེས་པའི་མིང་གི་མེ་ཏོག་གསར་དུ་བཞད་པ་གྲགས་སོ། །
253



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ཆོས་རྒྱལ་ཆེན་པོ་ང་ཤི་ཚེ་དབང་དྲག་རྒྱལ་དང་ཀུན་མཁྱེན་འཇིགས་མེད་
དབང་བོ་སོགས་ཀྱི་སྐྱེ་བ་བཞེས་པ་རྗེ་ཉིད་ཀྱི་ཀུན་གཟིགས་ཡེ་ཤེས་ཀྱི་མེ་ལོང་
དུ་གསལ་བར་ཤར་བའི་ཞལ་བཞེས་བསླུ་མེད་དུ་གནང་བ་ལྟར། འཕགས་
བོད་ཀུན་ཏུ་པཎ་གྲུབ་གསེར་གྱི་རི་བོ་ལྟར་སྐྱེས་རབས་ཀྱི་ཕྲེང་བ་རིམ་པར་
བརྒྱུད་དེ། ཐུབ་པའི་བསྟན་པ་རིན་པོ་ཆེ་ནམ་ཡང་མི་ནུབ་པའི་རྒྱལ་མཚན་
སྲིད་རྩེའི་བར་དུ་བསྒྲེངས་ཤིང་། ཁྱད་པར་སྐུ་ཚེ་འདི་ཉིད་ལ་རྗེ་ཇོ་ནང་
བ་ཆེན་པོ་ཀུན་མཁྱེན་དོལ་པོ་བའི་གསང་གསུམ་རྨད་དུ་བྱུང་བའི་མཛད་པ་
མཐའ་དག་རང་ཉིད་གཅིག་པུའི་ཕྱག་མཚན་དུ་བཞེས་ཏེ། ངེས་དོན་མཐར་
ཐུག་གི་གྲུབ་མཐའ་འདི་ཉིད་ཐོས་བསམ་སྒོམ་གསུམ་གྱིས་འཛིན་སྐྱོང་སྤེལ་
གསུམ་གྱི་ཚུལ་ལ་གཟུར་གནས་མཁས་པ་ཀུན་གྱིས་བསྔགས་པའི་རོལ་མོ་འཁྲོལ་
བའི་གཏམ་ངོ་མཚར་བ་མང་དུ་སྣང་ཡང་རྣམ་ཐར་ཆེན་མོ་ལས་ཤེས་པར་བྱོས།
མདོར་ན་ནང་རིག་པའི་འདུལ་བ་ཀཱ་རུ་ཀ་ནས་དཔལ་དུས་ཀྱི་འཁོར་
ལོའི་བར་གྱི་སྦྱང་བར་བྱ་བའི་གནས་ཡོད་དོ་ཅོག་གི་དོན་འདི་མི་མཁྱེན་བྱ་བ་
མེད་པ་འཇམ་མགོན་བླ་མ་སྒྲོལ་བའི་མགོན་པོའི་རྣམ་ཐར་བདག་གིར་བཞེས་
པས་དུས་ཐོག་འདིར་བོད་གངས་ཅན་དུ་རྗེ་འདི་དང་མཁས་གྲུབ་གང་གི་ཆ་
ནས་མཉམ་པ་ཉིན་སྐར་གྱི་རྗེས་སུ་འགྲོ་བར་སྣང་ངོ༌། །མཐར་དགུང་གྲངས་
ང་དགུ་བ་ས་ཕག་ལོ་གསར་བའི་ཚེས་བཞི་ལ་གཟུགས་སྐུའི་བཀོད་པ་ཆོས་
དབྱིངས་སུ་བསྡུས་སོ། །
རྩོམ་པ་ལེགས་བཤད་ཀྱི་སྐོར་རྣམས་ཕྱོགས་གཅིག་ཏུ་བསྡུ་སྒྲིག་བྱས་ཏེ།
ཀུན་དགའ་ཉི་མ་ནས་ཐུབ་བསྟན་ཡུན་གནས་ཀྱི་ཐབས་ལ་དགོངས་ཏེ་དཔེ་
154



ཇོ་ནང་ཨེ་ཝི་ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
རྒྱུན་མར་མེ་གཅིག་ནས་མར་མེ་བརྒྱ་སྟོང་དུ་ཆད་པའི་ཚུལ་གྱིས་མི་ཉམས་
དར་སྤེལ་དུ་གཏོང་བའི་ཐབས་མཆོག་འཕྲུལ་པར་དུ་བཏབ་པས། ཕྱིས་
འབྱུང་གི་བློ་གསལ་མཐའ་དག་ལ་རིན་ཐང་གཞལ་དུ་མེད་པའི་གསོས་སུ་གྱུར་
པ་མ་ཟད། དཔལ་ལྡན་རྒྱལ་བ་ཇོ་ནང་བའི་བསྟན་པའི་གདུགས་དཀར་
སྲིད་རྩེ་བསྒྲེངས་པའི་ཐབས་ཚུལ་བླ་ན་མེད་པར་ལགས་ཤིང་རྗེ་དེ་ཉིད་ཀྱི་
ལེགས་བཤད་ཀྱི་འཕྲིན་ལས་གྲིབ་བསིལ་སྣུམ་པོ་ལ་རྗེས་འཇུག་སྐལ་བ་དང་
ལྡན་པ་དག་གིས་ཅི་དགར་ལོངས་སྤྱོད་ཅིག་ཅེས་སྙན་སྐུལ་དུ་ཞུས་པ་ལེགས་
སོ། ། ཞེས་ཀུན་དགའ་དཔལ་ལྡན་ནས་བྲིས་པ་དགེའོ། །ཇོ་ནང་མདོ་སྔགས་དཔེ་ཚོགས་ལས་བཤུས།
༄༅། །རང་རྣམ་རྩོམ་འཕྲོ་བཞུགས།
གངས་ཅན་ཆོས་ལྡན་ཞིང་གི་ཆར་གཏོགས་རྔ་ལྗོངས་གཡང་གི་ར་བར་
བོད་ཤིང་འབྲུག་ལོ་སྟེ་སྤྱི་ལོ་༡༩༦༤ལོར་མངལ་སྐྱེས་ཁམས་དྲུག་ལྡན་པའི་
ཚེ་ལུས་གཅིག་ལ་འཚང་རྒྱུ་རུང་གི་རྟེན་བཟང་ཁྱད་པར་བ་ཞིག་རུས་སྦལ་
ལོང་བའི་མགྲིན་པ་རྒྱ་མཚོའི་ཁར་གཡེངས་པའི་གཉའ་ཤིང་གི་བུ་གར་ཆུད་
པའི་དཔེ་བཞིན་དུ་སྟབས་ལེགས་སྟེས་དབང་ཞིག་ལ་རྙེད་རྒྱུ་བྱུང་ངོ༌། །
དེ་ནས་དྲིན་ཅན་ཕ་མ་སོགས་ཀྱིས་བསྐྱེད་བསྲིངས་ཏེ་རྫིང་གི་པད་མ་བཞིན་
ཆེར་གྱུར་པ་ན་ས་གནས་རུ་ཁག་གི་སློབ་གྲྭ་ཆུང་འབྲིང་འགྲིམས་ཏེ་རྒྱ་བོད་
ཀྱི་ཡིག་རིགས་གཉིས་ཀ་སྦྱངས་ཁུལ་བྱས། ཁྱད་པར་བཀའ་དྲིན་འཁོར་
255



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ཐབས་དཀའ་བའི་ཁུ་བོའི་དྲུང་ནས་ཡི་གེ་སྦྱོར་ཀློག་དང་འདོན་ཆོས་སོགས་
སྦྱངས་པ་ཚེགས་མེད་དུ་བྱང་བར་བྱས། རང་ལོ་བཅུ་གཉིས་པའི་སྐབས་
སུ་ཉམས་རྟོགས་ཀྱི་གཏེར་ཁ་མི་ཟད་པའི་ཀློང་དུ་རྡོལ་བ། ལྔ་བརྒྱ་བ་རྣམས་
ཀྱི་གཙུག་གི་ནོར་བུ། མཁར་སྤྲུལ་བའི་སྐུའི་དགྱེས་ཞལ་དངོས་སུ་མཇལ་
ཏེ། འཇམ་དཔལ་མཚན་བརྗོད་དང་གཅོད་ཀྱི་ཆོས་སྐོར་སོགས་བཀླག་
ལུང་མང་བོའི་དམ་ཆོས་བདུད་རྩིའི་བགོ་སྐལ་ཐོབ། བརྟན་མཁས་གཉིས་
ལྡན་གྱི་མཁན་པོ་དེ་ཉིད་ལས་དགེ་བསྙེན་དང་བར་མ་རབ་བྱུང་གི་ཚུལ་ཁྲིམས་
སྔོན་དུ་སོང་སྟེ་དགེ་ཚུལ་གྱི་སྡོམ་པ་ཡང་དག་པར་མནོས་པའི་གེགས་དང་
བར་ཆད་གང་ཡང་མེད་པར་མཐུན་རྐྱེན་ཕུན་སུམ་ཚོགས་པར་ཐོབ། རང་
ལོ་བཅུའི་སྐབས་སུ་ཚེ་རབས་མེ་ཏོག་ཕོག་པའི་ལྷ་སྐལ། སྐྱབས་མཆོག་
དྲིན་ཅན་བླ་མ་ཐུགས་རྗེ་དཔལ་གྱི་གསེར་ཞལ་ཐོག་མར་མཇལ་སྐབས་ཐོག་
མའི་ཆོས་འབྲེལ་དུ་ཀུན་མཁྱེན་རྗེས་གནང་སྐུའི་ཉམས་དང་གསུང་གི་
གདངས་གཞན་དང་མི་འདྲ་བས་བསྩལ། དེ་རྗེས་བ་རི་བརྒྱ་རྩ་དང་སྒྲུབ་
ཐབས་རིན་ཆེན་འབྱུང་གནས་སོགས་རྗེས་གནང་དབང་ལུང་གང་བསྩལ་
ཡིད་ཀྱི་ཡོལ་གོར་བསྐྱིལ། རང་ལོ་བཅུ་བདུན་གྱི་སྐབས་སུ་རྗེ་སུ་དྲའི་
ཞལ་སྔ་ནས་ཀྱི་དྲུང་དུ་རྗེ་ཏཱ་ར་ནཱ་ཐའི་ལམ་རིམ་བདུད་རྩིའི་ཉིང་ཁུ་དང་སུམ་
རྟགས་སོགས་ལ་སྦྱངས་ཁུལ་བྱས། རྗེ་བླ་མ་བློ་གྲོས་རྣམ་རྒྱལ་དང་རྗེ་
གུ་ཎའི་དྲུང་དུ་རྒྱུད་སྡེ་ཐོར་བུ་དང་མ་ཏིའི་གཞན་སྟོང་སོགས་ཆོས་བཀའ་
ཅི་རིགས་ཐོབ།
256



ཇོ་ནང་ཨེ་ཝཾ་ ཤེས་རིག་དཔེ་ཚོགས།
ཐོར་བུ་ཕྱོགས་བསྡུས་དད་པའི་འཇུག་ངོགས།
པོད་བཅུ་གཉིས་པ།
༄༅། །ལྷ་བདེ་གཤེགས་མའི་དོན་འགྲེལ་རྟོགས་ལྡན་
དགྱེས་པའི་གླུ་དབྱངས།
ན་མོ་གུ་རུ་བྷུ འདིར་ལྷ་བདེ་གཤེགས་སྙིང་བོའི་བཀའ་དྲིན་གྱིས། །
ཡིད་རྣམ་རྟོག་འགྱུ་བ་སོ་སོར་བཅད། །ཅེས་སོགས་སྦྱོར་དྲུག་སྨོན་ལམ་གྱི་ཚིག་
རྐང་དང་བོའི་དོན་ཅུང་ཟད་བཤད་ན། རང་རྒྱུད་ན་ཡེ་གདོད་མ་ནས་
བཞུགས་པའི་དབྱིངས་རིགས་དབྱེར་མེད་ཀྱི་ལྷ་རྒྱལ་བ་ཡབ་ཡུམ་ཆོས་དབྱིངས་
བདེ་བར་གཤེགས་པའི་སྙིང་བོའི་བཀའ་དྲིན་གྱིས་རང་གིས་དཔལ་དུས་ཀྱི་
འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་བསྒོམ་ན་ལམ་དེ་རང་རྒྱུད་
ལ་འབྱུང་བའམ་སྐྱེ་བ་ཡིན་ཏེ། ལྷ་བདེ་གཤེགས་སྙིང་བོ་རང་རྒྱུད་ན་ཡེ་
ནས་ཡོད་པའི་རྐྱེན་གྱིས་ལམ་གང་བསྒོམ་ན་ལམ་དེ་རྒྱུད་ལ་སྐྱེ་བ་དང་འབྱུང་
རུང་བ་ཡིན་པ་གང་ཞིག སེམས་ཅན་ཡིན་ན་སངས་རྒྱ་རུང་ཡིན་པའང་
རང་རྒྱུད་ལ་ལྷ་ཆོས་ཉིད་བདེ་གཤེགས་སྙིང་བོ་བཞུགས་པའི་རྒྱུ་མཚན་གྱིས་
ཡིན་པའི་ཕྱིར། ཆོས་དབྱིངས་བདེ་གཤེགས་སྙིང་བོ་རང་རྒྱུད་ལ་མེད་ན་
ལམ་གང་བསྒོམས་ཀྱང་རྒྱུད་ལ་སྐྱེ་བ་མེད་དེ། དཔེར་ན་བྱེ་མ་བཙུར་ན་མར་
མི་འབྱུང་བ་བཞིན་ཡིན་པའི་ཕྱིར། བྱེ་མའི་རང་བཞིན་ལ་ཏིལ་མར་གྱིས་
མ་ཁྱབ་པའི་རྒྱུ་མཚན་གྱིས་བྱེ་མ་བཙུར་ན་མར་མི་འབྱུང་བ་དང་། ཏིལ་
གྱི་རང་བཞིན་ལ་ཏིལ་མར་གྱིས་ཁྱབ་པའི་རྐྱེན་གྱིས་ཏིལ་བཙུར་ན་མར་འབྱུང་
བ་བཞིན་རང་རྒྱུད་ལ་ཡེ་ནས་འདུ་འབྲལ་མེད་པའི་ཚུལ་གྱིས་ཆོས་དབྱིངས་
ལྷ་བདེ་གཤེགས་སྙིང་བོ་བཞུགས་པའི་རྐྱེན་གྱིས་སམ་བཀའ་དྲིན་གྱིས་སྦྱོར་
257



ཀུན་དགའ་དཔལ་ལྡན་རྒྱ་མཚོའི་གསུང་འབུམ་
བ་ཡན་ལག་དྲུག་སོགས་ལམ་གོང་བསྒོམ་ན་རང་རྒྱུད་ལ་འབྱུང་ངེས་པ་དང་།
དེ་ལྟ་བུའི་ལྷ་ཆོས་དབྱིངས་བདེ་གཤེགས་སྙིང་བོ་རང་རྒྱུད་ལ་ཡེ་ནས་བཞུགས་
པ་མེད་ན་ལམ་གང་བསྒོམས་ཀྱང་སྐྱེ་བ་མེད་པ་གོང་དུ་དཔེ་བཀོད་ནས་བཤད་
པ་བཞིན་ཡིན་ནོ། །དེས་ན་ལྷ་བདེ་གཤེགས་སྙིང་བོ་ཞེས་པ་ནི་རང་བཞིན་
གྱིས་སྤངས་རྟོགས་ཡོངས་སུ་རྫོགས་པའི་དོན་དམ་པའི་རིགས་ཁམས་ཆོས་
དབྱིངས་དྲི་བཅས་སུ་ཡོད་པའི་ཆོས་ཉིད་དེ་ཡིན་ནོ། །འོན་ཀྱང་དེ་ལ་ལྷ་ཞེས་
བརྗོད་པ་ནི་དོན་དམ་པའི་རྒྱལ་བ་ཡབ་ཡུམ་གྱི་ངོ་བོར་ཡོད་པའི་རྒྱུ་མཚན་
གྱིས་ཡིན་ནོ། །
ཡང་ཁོང་གི་དྲི་བ་ཞིག་ལ། ཨཱ ལ་སེམས་གཏད་ནས་སེམས་ངོ་སྐྱོང་
ཚུལ་ཇི་ལྟར་ཡིན་ཟེར། དེ་ནི་འདི་ལྟར་ཡིན་ནམ་སྙམ་ཏེ། དུས་འཁོར་
འགྲེལ་ཆེན་སོགས་ལས། དང་བོ་བྱང་ཆུབ་རྡོ་རྗེ་ནི་མུན་པ་ལ་ཅི་ཡང་བསམ་
པར་མི་བྱའོ། །ཞེས་པའི་དོན་ལྟར་རང་ལུགས་ཀྱི་དམ་པ་གོང་མའི་ཕྱག་
བཞེས་ལའང་བསྐྱངས་ཀྱིན་འདུག་པས་མུན་པའི་ཚབ་ཏུ་ཨཱ༔ ལ་སེམས་གཏོད་
ལ་ཅི་ཡང་བསམ་པར་མི་བྱ་བ་ཡིན་པར་སྣང་བའི་ཕྱིར། ལ་ཆེད་འཛིན་
ཆེད་གཏད་ཀྱི་སྤྲོས་པ་དང་བྲལ་བའི་སྒོ་ནས་རིག་པའི་གདངས་འགག་པ་
མེད་པའི་ངང་ནས་ཨཱ༔ ཡི་ངོ་བོ་མ་བོར་ཞིང་གསལ་སེང་ངེ་འཛིན་ཞེན་བྲལ་
བའི་ངང་ནས་མ་བཅོས་རང་བབས་སུ་བསྐྱངས་རྒྱུ་ཡིན་ནམ་སྙམ་ཡང་མྱོང་
བ་ནི་བདག་ལ་ཅི་ཡང་མེད་ལགས། ཞེས་པ་ནི་སྤྲུལ་བའི་སྐུ་མཆོག་བསྟན་རབ་ལ་མཁོ་
ཕྱིར་ཀུན་དགའ་དཔལ་ལྡན་གྱིས་ཉིས་སྟོང་བཅུ་གཉིས་ལོའི་ལོ་གསར་གྱི་སྐབས་སུ་བྲིས་ཏེ་ཕུལ།
258



ཇོ་ནང་ཨེ་ཝཾ ཤེས་རིག་དཔེ་ཚོགས་
ཐོ
ར་བུ་ཕྱོགས་བསྡུས་དད་པའི་འཇུག་ངོགས།
པོད་བཅུ་གཉིས་པ།
༄༅། །བདེ་བ་ཆེན་པོའི་ཡེ་ཤེས་ཀྱི་བཤད་པ་
ཀུན་དའི་དགའ་ཚལ།
འཕོ་མེད་བདེ་བ་ཆེན་པོའི་ཡེ་ཤེས་ཀྱི་བདག་ཉིད་སྤྲོས་པ་ཐམས་ཅད་
ཉེ་བར་ཞི་བའི་ཐུགས་རྣམ་པར་མི་རྟོགས་པའི་ཡེ་ཤེས་དེ་རང་ཉིད་རང་གི་
སྣང་བ་ལ་འཇུག་ཆ་ཙམ་ལ་གཡོ་བ་ཞེས་བཏགས་པ་དེ་གཞོམ་མེད་རྡོ་རྗེའི་
གསུངས། རང་ཉིད་ལ་རང་གི་ངོ་བོ་བདེ་བའི་རྣམ་པར་སྣང་བའི་ཆ་དེ་
ཁ་དོག་དང་དབྱིབས་ཀྱི་རྣམ་པ་མ་ལུས་པ་ཀུན་དང་ལྡན་པའི་སྟོང་གཟུགས་
ཀྱི་རྡོ་རྗེའི་སྐུར་གྲུབ། གནས་ལུགས་ཀྱི་ངོ་བོ་རང་རིག་པའི་ཚུལ་གྱིས་རྟོགས་
པའི་རྣམ་པར་མི་རྟོག་པའི་ཐུགས་ཀྱི་ཆ་དང་། དེ་ཡང་འཕོ་འགྱུར་མེད་པའི་
བདེ་བ་ཆེན་པོ་ཡིན་པའི་ཆ་དེ་ཡེ་ཤེས་རྡོ་རྗེ་དང་།
རྗེའི་ལུགས་ལྟར་ན་རྣམ་པར་མི་རྟོག་པའི་ཡེ་ཤེས་ཀྱིས་བཞོན་པའི་རླུང་
གི་གཟུགས་སུ་གྲུབ་པའི་དུ་བ་ལ་སོགས་པའི་སྟོང་གཟུགས་སུ་འཆར། དེ་
འདྲའི་བཞོན་པའི་རླུང་གཞོམ་མེད་ཀྱི་བརྗོད་པ་སྒྲའི་ངོ་བོར་གྱུར། རང་
ལུགས་ནི་མི་འགྱུར་བའི་བདེ་བའི་ཡེ་ཤེས་ནི་སྟོབས་སོགས་རྒྱལ་བའི་ཡོན་
ཏན་མཐའ་ཡས་པའི་བདག་ཉིད་ཡིན་ཕྱིར་སྡུག་བསྔལ་སྐྱོབས་འདོད་ཀྱི་རྣམ་
པ་ཅན་གྱི་སྙིང་རྗེ་ཡང་ཡིན་ཏེ། སྤྱིར་དེ་ཤེས་བྱ་མ་ལུས་པ་མཁྱེན་པའི་ཡེ་
ཤེས་ཡིན་པའི་ཕྱིར་ཏེ། དེ་རྣལ་འབྱོར་བའི་སྣང་ངོར་དེ་ལམ་དུ་སྣང་བའི་
ཆ་ཀུན་མཁྱེན་ཡེ་ཤེས་མ་ཡིན་ཡང་སྤྱིར་དེ་རྣམ་མཁྱེན་གྱི་ཡེ་ཤེས་ཡིན་པའི་



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ཕྱིར་རོ། །བློས་བྱས་ཀྱི་སྤྲོས་པ་ཐམས་ཅད་བྲལ་བའི་ཡེ་ཤེས་ནི་སྟོབས་བཅུ་
ལ་སོགས་པའི་ཐུགས་དང་ཆོས་སྒོ་དང་སྒྲ་སྐད་ཐམས་ཅད་པའི་གསུང་དང་
སྲིད་པ་གསུམ་གྱི་དབྱིབས་དང་ཁ་དོག་མ་ལུས་པའི་རྣམ་པ་ཅན་གྱི་སྐུའི་རྣམ་
པར་ཡང་གྲུབ་པ་ཡིན་པའི་ཕྱིར་ཏེ། རྣམ་ཀུན་མཆོག་ལྡན་གྱི་ཡེ་ཤེས་ཡིན་
པའི་ཕྱིར། གཞན་སྟོང་ལུགས་ཀྱི་སྒོ་ཙམ་མོ། །ཞེས་པ་འདིའང་ཀུན་དགའ་དཔལ་
ལྡན་གྱིས་བྲིས།
༄༅། །བདེ་གཤེགས་བརྒྱད་ཀྱི་མཚན་དོན་ཉུང་
ངུ་རྣམ་གསལ་ཞེས་བྱ་བ་
བཞུགས་སོ། །
གང་མཚན་ཟླ་འོད་དཀར་བོའི་ཟེགས་མའི་ཆ། །
ཡིད་ཀྱི་ཆུ་མཚོར་ལན་གཅིག་ལྷུང་ཙམ་གྱིས། །
དགེ་ལེགས་ཀུན་དའི་འདབ་མ་དགོད་མཛད་པ། །
བདེ་གཤེགས་བདུན་དང་ཤཱཀྱའི་ཏོག་ལ་འདུད། །
སྙིགས་དུས་མཐུ་དང་བྱིན་རླབས་ཆེས་མྱུར་བར། །
འཕགས་པའི་འགྱུར་མེད་བཀའ་ཡིས་ཞལ་བཞེས་པའི། །
བསླུ་མེད་ཚུལ་ལ་ངོ་མཚར་ལེགས་མཐོང་ནས། །
མཚན་དོན་ཉུང་ངའི་ཚིག་གིས་ཅུང་ཟད་དབྱེ། །
260



ཇོ་ནང་ཨེ་ཝཾ ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ་
དེ་ལ་འདིར་བདེ་གཤེགས་མཆེད་བརྒྱད་ཀྱི་མཚན་དོན་ཅུང་ཟད་འགྲེལ་
བ་ལ་བཅོམ་ལྡན་འདས་སོགས་ཀྱི་ཁྱད་པར་དང་བཅས་པའི་བདེ་གཤེགས་
མཆེད་བརྒྱད་ཀྱི་མཚན་དོན་ནི། བདུད་བཞི་ཕྲ་རགས་བཅོམ་ཞིང་སྐལ་
བ་དྲུག་དང་ལྡན་པ་དང་། སྲིད་ཞིའི་མཐའ་ལས་འདས་པ། ཐུགས་ཆོས་
ཉིད་དེ་བཞིན་ཉིད་ལ་ལྡང་མེད་དུ་གཤེགས་པ། ཉོན་ཤེས་ཀྱི་སྒྲིབ་པའི་
དགྲུ་ཚོགས་མ་ལུས་པ་བཅོམ་པ། མཐར་ཐུག་གི་སྤངས་རྟོགས་ཡང་དག་
པར་རྫོགས་པ། མ་རིག་བག་ཆགས་དང་བཅས་པའི་གཉིད་སངས་ཤིང་
ཆོས་ཐམས་ཅད་ལ་མཁྱེན་པའི་བློ་གྲོས་ཆེས་ཆེར་རྒྱས་པ། མཚན་གྱི་མེ་
ཏོག་རྒྱས་ཤིང་རྣམ་པར་དག་པ་ལ་དཔེ་བྱད་བཟང་བོའི་འབྲས་བུ་ཆགས་
པའི་མཛེས་ཤིང་ལེགས་པའི་སྐུ་དང་གང་གིས་དམ་པའི་ཆོས་ཀྱི་སྒྲ་དབྱངས་
ཡོངས་སུ་བསྒྲགས་པས་རིགས་ཅན་གསུམ་གྱི་གདུལ་བྱ་རྣམས་ལ་འཕྲལ་ཡུན་
ཕུན་ཚོགས་དཔལ་གྱི་འདོད་དགུ་སྟེར་བའི་ཆོས་ཀྱི་རྒྱལ་བོ་ལ་སྒོ་གསུམ་གུས་
པས་བཏུད་ཅིང་ཕྱག་འཚལ་ལོ། །ལུས་ངག་ཡིད་གསུམ་དང་དུས་གསུམ་
གྱི་དགེ་ཚོགས་ཀྱིས་མཚོན་སྣོད་བཅུད་ཀྱི་དངོས་པོ་ཡིད་དུ་འོང་བའི་མཆོད་
པ་ཅི་མཆིས་པ་ཡིད་ཀྱིས་བླང་སྟེ་མཆོད་དོ་ཐུགས་རྗེ་དབང་གིས་བཞེས་སུ་
གསོལ། བདག་གཞན་སེམས་ཅན་ཐམས་ཅད་སྲིད་ཞིའི་སྡུག་བསྔལ་ལས་
སྐྱོབ་པའི་སྐྱབས་སུ་མཆིའོ། །བདག་བསྐྱབ་ཏུ་གསོལ། ཞེས་པའོ། ། །
དེ་ནས་ཐོག་མཐའ་གཉིས་སྔ་མའི་རིགས་བསྒྲེ་སྟེ་མཚན་དོན་རྣམས་
རིམ་བཞིན། ཡིད་འཕྲོག་ཅིང་ངོ་མཚར་བའི་རིན་པོ་ཆེ་ཟླ་བ་དང་པདྨས་
རབ་ཏུ་བརྒྱན་ཅིང་བདེན་གཉིས་ཀྱིས་བསྡུས་པའི་ཤེས་བྱ་ཐམས་ཅད་ལ་མཁས་
26!



ཀུན་དགའདཔལ་ལྡན་རྒྱ་མཚོའི་གསུང་འབུམ།
ཤིང་མཁྱེན་པ་རྒྱས་པས་རྒྱ་མཚོ་ལྟ་བུར་ཟབ་པའི་གསུང་གི་གཟི་བརྗིད་མངའ་
བའི་སྒྲ་སྐད་མཐའ་ཡས་པའི་ངོ་བོར་གྲུབ་པའི་ཡན་ལག་དྲུག་ཅུའི་དབྱངས་
ཀྱིས་ཕྱུག་པའི་ཆོས་ཀྱི་རྒྱལ་བོ་ལ་ཞེས་པའོ། །
ངོ་མཚར་ཞིང་ཕུལ་དུ་བྱུང་བའི་འཛམ་བུ་ཆུ་བོའི་གསེར་བཟང་བོ་ལྟར་
ལྷམ་མེ་ལྷན་ནེ་ལྷང་ངེར་མཛེས་ཤིང་ཉི་མ་སྟོང་ལས་ལྷག་པའི་གཟི་བརྗིད་
རབ་ཏུ་འབར་ཞིང་ཉོན་ཤེས་ཀྱི་དྲི་མ་རིང་མོའི་དུས་ནས་སྤངས་ཏེ་མེད་པའི་
རིན་ཆེན་གསེར་གྱི་མཆོད་སྡོང་ལྟ་བུའི་སྐུ་མཆོག་ཏུ་མངའ་ཞིང་གསུང་སྣང་
བའི་དགའ་སྟོན་གྱིས་རིགས་ཅན་གསུམ་གྱི་གདུལ་བྱ་རྣམས་ཐེག་གསུམ་དམ་
པའི་བརྟུལ་ཞུགས་ཡང་དག་པར་གྲུབ་པར་མཛད་པའི་མགོན་པོ་དེ་ལ་ཞེས་
པའོ། །
ལས་ཉོན་གྱིས་དབང་མེད་དུ་ཉིང་འཚམས་སྦྱར་བའི་འཁོར་བ་འཁོར་
མཐའ་དང་། ལས་ཉོན་མ་ཟད་སྙིང་རྗེ་དང་སྨོན་ལམ་གྱི་དབང་གིས་སྐྱེ་
བ་ཆད་ཙམ་གྱི་མྱོང་འདས་ཞི་མཐའ་དང་། འཁོར་འདས་དེ་གཉིས་བདེན་
པར་གྲུབ་པ་བར་གྱི་མཐའ་སྟེ། མཐའ་དེ་གསུམ་མྱ་ངན་མེད་པའམ་ཞི་
བདེ་དམ་པ་མཆོག་བརྙེས་ཤིང་མཐར་ཐུག་སྐུ་བཞིའི་རྒྱལ་ས་ལ་དབང་འབྱོར་
བའི་སྒོ་ནས་ཟད་མེད་ལེགས་པའི་འཕྲིན་ལས་ཀྱི་གྲུ་ཆར་འཇོ་བས་ལུས་ཅན་
འགྲོ་བའི་དུག་གསུམ་སྡུག་བསྔལ་གྱི་ཚ་གདུང་ཞི་བར་མཛད་ཅིང་གདུལ་བྱ་
རྒྱ་མཚོའི་མགོན་དང་དཔལ་དུ་གྱུར་པ་དེ་ལ་ཞེས་པའོ། །
ངོ་མཚར་རྨད་དུ་བྱུང་བའི་དམ་པའི་ཆོས་སྒྲ་ཆེན་པོ་ལེགས་པར་བསྒྲག་
པས་ཕས་ཀྱི་རྒོལ་བ་ཐམས་ཅད་ཀྱི་ཀླད་པ་འགེམས་ཤིང་སྐལ་བཟང་ཐར་
262



ཇོ་ནང་ཨེ་ཝཾ་ ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
འདོད་རྣམས་དགའ་བའི་གཉེན་དུ་གྱུར་པའི་རྒྱ་མཚོ་ལྟ་བུར་ཟབ་པའི་གསུང་
དབྱངས་ཟད་མེད་ལེགས་པའི་བདུད་རྩིས་འགྲོ་བའི་སྡུག་བསྔལ་གྱི་ཚ་གདུང་
མ་ལུས་པ་ཞི་བར་མཛད་པའི་འདྲེན་མཆོག་དམ་པ་གང་ལ་ཞེས་པའོ། །
ཆོས་རྣམས་རྒྱ་མཚོ་ལྟར་ཟབ་ཅིང་རྒྱ་ཆེ་བ་དེ་དག་ཕུལ་དུ་བྱུང་བའི་
མཆོག་གི་བློས་མ་འདྲེས་པར་གཅིག་ཆར་གཟིགས་པའི་ཐུགས་རྣམ་པར་མི་
རྟོགས་པའི་ཡེ་ཤེས་དེ་ཉིད་རྣམ་པར་དག་པའི་ཆོས་ཀྱི་དབྱིངས་ལ་རོལ་བར་
མཛད་ཅིང་བདེན་གཉིས་ཀྱིས་བསྡུས་པའི་ཤེས་བྱ་མ་ལུས་པ་མངོན་པར་མཁྱེན་
པའི་རྒྱལ་བོ་དེ་ལ་ཞེས་པའོ། །
མཚན་ཙམ་ཐོས་པས་ངན་འགྲོའི་སྡུག་བསྔལ་མ་ལུས་པ་སེལ་ཞིང་ཁྱད་
པར་དུག་གསུམ་ནད་ཀྱི་སྨག་རུམ་དབྱིངས་སུ་སྐྱོད་མཛད་སངས་རྒྱས་སྨན་
གྱི་བླ་མ་དེ་ཉིད་ལུས་ཅན་འགྲོ་བ་ཡོངས་ཀྱི་སྐྱབས་ཉག་གཅིག་ཏུ་གྱུར་པ་མ་
ཟད་ཁྱད་པར་བཻ་ཌཱུརྱ་ཡི་འོད་ཀྱིས་སྣང་བའི་རྣམ་དག་ཞིང་གི་ལྷ་མིར་བཅས་
པའི་ཆོས་ཀྱི་རྒྱལ་བོ་ཆེན་པོ་དེ་ལ་ཞེས་པའོ། །
ཕུལ་དུ་བྱུང་བའི་སྤངས་རྟོགས་ཀྱི་ཡོན་ཏན་མཐའ་ཡས་པའི་དཔལ་
དང་ལྡན་པ་སྒྲོན་མེའི་སྐལ་བ་བཟང་བོའི་སངས་རྒྱས་སྟོང་ཕྲག་ལས་ཐུགས་
བསྐྱེད་པདྨ་དཀར་བོ་ལྟར་འཕགས་པའི་རྒྱལ་བ་སངས་རྒྱས་བཅོམ་ལྡན་འདས་
མཉམ་མེད་ཟས་གཙང་གི་སྲས་པོ་དེ་ཉིད་ཤཱཀྱའི་རིགས་སུ་འཁྲུངས་ཤིང་གཞན་
རྒོལ་བ་གང་གིས་ཀྱང་མི་ཐུབ་པ་མ་ཟད་བདུད་ཀྱི་དཔུང་ཚོགས་མཐའ་ཡས་
པ་བྱམས་པའི་ཏིང་ངེ་འཛིན་གྱིས་འཇོམས་པར་མཛད་པ་གང་ཡིན་པ་དེ་
ལ་ཞེས་པའོ། །
263



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྨྲས་པ། །
བདེ་གཤེགས་མཆེད་བརྒྱད་སྔོན་གྱི་སྨོན་ལམ་རྣམས། །
ཁྱད་པར་རྒྱས་པའི་མདོ་ལས་འབྱུང་བ་བཞིན། །
གང་གསུང་སྨོན་དོན་ཉི་གཞོན་གསར་བའི་དཔལ། །
ཐུགས་རྗེ་སྐྱ་རེངས་གསར་བས་བསུ་བར་ཤོག ། །
ཅེས་འདི་ལྟ་བུ་ཞིག་དགོས་ཞེས་ལྷ་རྗེ་དམ་པ་ཀུན་བརྩོན་གྱི་དཀའ་གསུང་བཞིན་ ༧ ཀུན་དགའ་
དཔལ་ལྡན་གྱིས་ཞིབ་དཔྱད་མ་ཐུབ་པར་མུན་ནག་མདའ་འཕེན་གྱིས་ཚུལ་དུ་བྲིས་པ་དགེ།
༄༅། །མཆོག་སྤྲུལ་བཀྲ་ཤིས་འོད་ཟེར་གྱི་ཞབས་
བརྟན་གསོལ་འདེབས། །
གསང་ཆེན་རྡོ་རྗེ་ཐེག་པའི་ཟབ་ལམ་ཆེར། །
རྣལ་འབྱོར་གནད་དུ་བསྣུན་པའི་ཐབས་མཁས་ཀྱིས། །
གཞི་དབྱིངས་འགྱུར་མེད་ཆོས་སྐུ་མངོན་གྱུར་པ། །
བཀྲ་ཤིས་འོད་ཟེར་ཞབས་ལ་གསོལ་བ་འདེབས། །
ཚེ་ཡི་མཆོག་སྩོལ་ཚེ་ལྷ་རྣམ་གསུམ་གྱི། །
ངོ་མཚར་གསང་གསུམ་བདེན་པའི་བྱིན་མཐུ་ཡིས། །
ཁྱབ་བདག་རྡོ་རྗེ་སེམས་དཔའི་ངོ་བོ་ཡི། །
རྗེ་བཙུན་བླ་མའི་ཞབས་པད་རྟག་བརྟན་ཤོག །
ཅེས་པ་འདིའང་ཀུན་དགའ་དཔལ་ལྡན་གྱིས་དད་པས་མཚམས་སྦྱར་ཏེ་བྲིས་པ་དགེ་
264



ཇོ་ནང་ཨེ་ཝཾ་ཤེས་རིག་དཔེ་ཚོགས།
ཐོར་བུ་ཕྱོགས་བསྡུས་དད་པའི་འཇུག་ངོགས།
པོད་བཅུ་གཉིས་པ།
༄༅། །མཁན་དཀོན་མཆོག་ཚུལ་ཁྲིམས་
ཀྱི་གསོལ་འདེབས།
སྔོན་བསགས་ལས་སྨོན་བཟང་པོས་བསྟན་དང་མཇལ། །
མཚན་ཉིད་ཀུན་ལྡན་བླ་མ་རྒྱུད་བཞིན་བསྟེན། ། །
མདོ་སྔགས་རིགས་པའི་དགའ་སྟོན་འགྱེད་མཁས་པ། །
དཀོན་མཆོག་ཚུལ་ཁྲིམས་ཞབས་ལ་གསོལ་བ་འདེབས། །
ཞེས་པ་འདིའང་མཁན་ཀུན་དགའ་དཔལ་ལྡན་ནས་བྲིས།
༄༅། །རྗེས་དྲན་ངག་གི་མེ་ཏོག
བློ་བཟང་རྒྱལ་བའི་སྙན་བརྒྱུད་ཟབ་མོ་ཡི། །
འཛུམ་དཀར་བཞད་པའི་དགེ་ལེགས་འོད་དཀར་གྱིས། །
གང་ཐུགས་དྲི་མེད་ལྷ་ལམ་རབ་མཛེས་པ། །
སེར་སྐྱེ་སྤྲུལ་བའི་སྐུ་ཡིས་བདག་སྐྱོངས་ཤིག །
རླབས་ཆེན་མཛད་འཕྲིན་ཟླ་ཞུན་གསར་བའི་རིས། །
བདག་ཡིད་བློ་གྲོས་རྒྱས་པའི་སྒོར་ཞུགས་པས། །
ཁྱོད་དྲིན་དྲན་པའི་དད་གུས་མ་ནོན་པར། །
བསྟན་པའི་མཛེས་རྒྱན་མཆོག་ཁྱོད་རྗེས་སུ་དྲན། །
265



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
ཆོས་དབྱིངས་དེ་བཞིན་ཉིད་ཀྱི་མཁའ་ཀློང་དུ། །
ཨེ་ཝཾ་ཉམས་བརྒྱས་སྒེག་པའི་རིགས་བརྒྱའི་བདག །
གང་འདུལ་གར་གྱིས་ལེགས་བཤད་སྤྲོ་བ་བོ། །
སེར་སྐྱེ་སྤྲུལ་བའི་སྐུ་མཆོག་རྗེས་སུ་དྲན། །
བརྩེ་ཆེན་མ་ལས་ཡར་སྐྱེས་ལྗོན་པ་ལས། །
འཕོས་པའི་དབང་ལུང་དཔལ་གྱི་དྲི་བཞོན་གྱིས། །
མཐའ་དབུས་འགྲོ་བའི་ཚ་གདུང་སེལ་མཛད་པ། །
རྗེ་བཙུན་བླ་མ་མཆོག་ཁྱོད་རྗེས་སུ་དྲན། །
ཁོ་བོའི་སྙིང་གི་གདུང་སེལ་འགྲོ་བའི་མགོན། །
རྟོགས་པའི་དབང་ཕྱུག་རྗེ་བཙུན་ཁྱོད་དྲིན་ལས། །
གཞུང་མང་བལྟ་བའི་གོ་སྐབས་ཐོབ་གྱུར་པས། །
བཀའ་དྲིན་གསུམ་ལྡན་བླ་མ་རྗེས་སུ་དྲན། །
སྡོམ་བརྩོན་ཆོས་ཀྱི་རྒྱལ་བོ་ཁྱོད་ཉིད་ཀྱི། །
ཐུགས་བསྐྱེད་སྙིང་སྟོབས་བཙན་པོའི་གོ་བགོས་ཏེ། །
ཡང་སྤྲུལ་དགེ་ལེགས་གསར་བའི་འཛུམ་དཀར་གྱིས། །
བདག་ཅག་དུས་ཀུན་རྗེས་སུ་ཟུངས་ཤིག་ཀྱེ། །
ཞེས་རིགས་བརྒྱའི་ཁྱབ་བདག་སེར་སྐྱེ་རྡོ་རྗེ་འཆང་རྗེས་སུ་དྲན་པའི་གདུང་དབྱངས་ངག་གི་མེ་ཏོག་འདི་ཉིད་མགོན་
266



ཇོ་ནང་ཨེ་ཝཾ་ཤེས་རིག་དཔེ་ཚོགས།
ཐོར་ཕྱོགས་བསྡུས་དད་པའི་འཇུག་ངོགས།
པོད་བཅུ་གཉིས་པ།
པོ་གང་གི་སློབ་འབངས་ཀྱི་ཐ་ཤལ་བ་འབྲོག་དགེ་བསམ་འགྲུབ་གླིང་གི་མཁན་ཀུན་དགའ་དཔལ་ལྡན་ནམ་ཚངས་སྲས་
རོལ་པའི་འོ་མཚོ་ནས་གུས་པས་བྲིས་ཏེ་ཕུལ་བ་དགེ།
༄༅། །རྗེས་དྲན་སེམས་ཀྱི་རང་མདངས།
དབྱངས་ཅན་ལྷ་མོ་ས་ལ་འཕོས་པ་བཞིན། །
མཚར་སྡུག་ལང་ཚོའི་དཔལ་གྱིས་སྒེག་པ་མོ། །
ཨ་དོན་སྐྱེ་མེད་མཆོག་གི་དོན་རྟོགས་པའི། །
རྒྱལ་བའི་ཡུམ་གྱུར་རྗེ་བཙུན་མ་ཁྱོད་དྲན། །
ཨུཏྤལ་རྒྱས་པའི་ཟུར་མིག་གཡོ་བ་ཡིས། ། །
འདོད་ལྡན་སྙིང་ལ་ཀུན་དགའ་གསར་བའི་རོ། །
སྦྱིན་ལ་མཚུངས་པ་མེད་པའི་དཔལ་སྟེར་མ། །
མ་ཁྱོད་ལུས་ཕྲའི་ཁྲོད་ན་ཅི་ཡང་མཛེས། །
ཁྱོད་ཞལ་ཟླ་བ་བཞིན་མཛེས་པ། །
འདྲེན་བྱེད་མཁའ་ལ་ཤར་བ་ནི། །
དབུལ་བོའི་ཁྱིམ་བཞིན་སྟོངས་པ་ཡིས། །
ཁོ་བོའི་སྙིང་ག་ཆུ་ལས་གྲང་། །
267



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
བརྩེ་འཛུམ་དྲི་མེད་འོད་དཀར་བཞད་པའི་མ། ། །
རྗེས་རབས་མིག་དཔེ་བཟང་བོའི་སྨིན་ལེགས་མ། །
ཕོ་མོ་མཆོག་དམན་ལྟ་བའི་འགལ་རྩོད་ཀྱང་། །
ཁྱོད་མཐོང་ངང་གིས་ཞི་ལ་གོར་མ་ཆག །
ཅེས་པ་འདིའང་ཨ་མཆོག་རིན་པོ་ཆེའི་སྐྱེད་ཡུམ་ཞི་བར་གཤེགས་པའི་རྗེས་དྲན་དུ་འབྲོག་དགེ་མཁན་ཀུན་དགའ་
དཔལ་ལྡན་གྱིས་བྲིས་ཏེ་ཕུལ།
༄༅། །ཁྲོ་སྐྱབས་ཐུགས་ཆེན་དུ་ཐེངས་དང་བོར་ཕེབས་
དུས་དང་འབྲེལ་བའི་གཏམ་རྣ་
བའི་བདུད་རྩི།
ད་འགྲོ་སའི་ཡུལ།
ཆོས་དང་དམ་ཚིག་གིས་འབྲེལ་ཞིང་ལུང་དང་རིགས་པ་སྨྲ་བའི་སློབ་
བུ་འགའ་ཞིག་དང་ལྷན་དུ་གངས་ཅན་ཁ་བ་རི་བའི་ལྗོངས་ན་འཕགས་མཆོག་
ཕྱག་ན་པདྨོའི་གནས་ཆེན་གསུམ་དུ་གྲགས་པའི་ཡ་གྱལ་གྲུ་འཛིན་གཉིས་པ་
ཁྲོ་སྐྱབས་ཐུགས་རྗེ་ཆེན་པོའི་གནས་ལ་བསྐྱོད་པའི་དབུ་ཚུགས་ཏེ་འཕགས་
མཆོག་ཐུགས་རྗེ་ཆེན་པོའི་སྐུ་གསུང་ཐུགས་ཀྱི་ཡོན་ཏན་རྣམས་རྗེས་སུ་དྲན་
བཞིན་དང་། སྐབས་སྐབས་སུ་གཞན་སྟོང་དབུ་མའི་བགྲོ་གླེང་དང་ཐེག་
མཆོག་རྒྱས་པའི་རྩ་བ་སོགས་སྐྱོར་བཞིན་དགའ་དད་འུར་ཟིང་གི་ངང་ནས་
རི་ཆུ་སྟོང་ཕྲག་གི་མཛེས་སྡུག་གཞལ་ནས་ཉིན་མཚན་རེས་མོས་ཀྱི་འཁོར་ལོ་
268



ཇོ་ནང་ཨེ་ཝཾ ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
ཡིད་ཀྱིས་བསྐོར་ཏེ་གསེར་གྱི་འོད་མདངས་ལྷམ་མེར་འབར་བའི་གཙུག་ལག་
ཁང་ཆེན་པོར་བཞུགས་པའི་བོད་ཁ་བ་ཅན་གྱི་ལྷ་སྐལ་མཐོང་གྲོལ་ལྔ་ལྡན་
གྱི་ཇོ་བོ་རིན་པོ་ཆེའི་ཉེ་འདབས་སུ་ཉི་གཞོན་གསར་བའི་འཛུམ་མདངས་
བཞད་པ་དང་ལྷན་ཅིག་ང་ཚོ་དངོས་གནས་སུ་སླེབས་བྱུང་། དེ་ན་བལྟ་སྐོར་
བའི་འདུ་ལོང་དང་། ཡིག་དྲུག་གླུ་རུ་ལེན་ཞིང་མཆོད་མཇལ་གྱི་སྒོ་ནས་
གསོལ་འདེབས་ལ་བརྩོན་པའི་དད་ལྡན་མང་བོས་འཚང་ཁ་ཤིགས་ཤིགས་
དང་། ས་ཆེན་པོ་རྐྱང་ཕྱག་གིས་གཞལ་ཞིང་ཕུགས་ཀྱི་འདུན་མ་ཇོ་མཇལ་
ལ་རེ་བའི་དད་ལྡན་མང་བོའི་འདུ་ལོང་འཁྲིགས་པའི་དབུས་སུ་མཐོང་གྲོལ་
མི་འཇིགས་རིན་ཆེན་བྱེ་མ་ཨ་ཀྲོང་ལས་གྲུབ་པ་ལྔ་ལྡན་ཇོ་བོ་ཐུགས་རྗེ་ཆེན་
པོའི་སྐུ་ཡི་གཟི་མདངས་ལྷམ་མེར་ངོམ་ཞིང་ཕྱག་མཆོད་བསོད་ནམས་ཀྱི་
ཞིང་དུ་བཞུགས་བཞིན་པའི་ལྷ་འདི་ལན་གཅིག་མཇལ་ན་ཚེ་རབས་དཔག་
མེད་ནས་བསགས་པའི་ལས་ངན་སྒྲིབ་གཉིས་བག་ཆགས་ཐམས་ཅད་དག་
པ་དང་ཕྱག་སྐོར་མཆོད་པ་སོགས་བྱེད་ན་ཚེ་འདིར་བསོད་ནམས་དང་དབང་
ཐང་དཔལ་འབྱོར་འཕེལ་བ་སོགས་ཀྱི་ཕན་ཡོན་གཞུང་ཚད་ལྡན་ལས་གསུངས་
པ་ཡིད་ལ་བྱས་ཏེ། བདག་ཅག་རྣམས་ཀྱང་རྣམ་དཀར་གྱི་ལས་ལ་མཐའ་
གཅིག་ཏུ་བརྩོན་པར་མཛད་དོ། །གདོང་དམར་བོད་ཀྱི་རེ་བའི་སྣུམ་ས་
དང་སེམས་ཀྱི་དྲོད་སར་གྱུར་པའི་ཁྲོ་སྐྱབས་ཐུགས་རྗེ་ཆེན་པོ་ཞེས་ཡོངས་
སུ་གྲགས་པ་འདི་བྱེ་མ་ཨ་ཀྲོང་ལས་གྲུབ་པ། སྔོན་ཆོས་རྒྱལ་སྲོང་བཙན་
གྱི་དུས་སུ་བོད་ཡུལ་དུ་གདན་དྲངས། རྒྱལ་བློན་འཁོར་བཅས་ཀྱིས་རབ་
གནས་མངའ་གསོལ་མཛད་པར་གྲགས། བློན་མགར་གྱིས་ཕྱི་རབས་
269



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྣམས་ཀྱི་དོན་དུ་གཏེར་དུ་སྦས་ཀྱང་འཕགས་པའི་ཐུགས་རྗེ་དང་གདུལ་
བྱའི་བསོད་ནམས་ཀྱི་དབང་གིས་དུས་ལ་བབས་ཚེ་ཞིང་བའི་ཐོང་གཤོལ་
གྱི་སོར་ཇོ་བོའི་དབུ་ནས་ཐོག་སྟེ་ཨ་ཙ་མ་གསུངས། ཞལ་ནས་འོད་ཟེར་
འཕྲོས། ནམ་མཁའ་ནས་ཆོས་ཀྱི་ཆར་བབས། ཡར་བཞེངས་ཏེ་ཁྲི་
ཐོག་ཏུ་བཞུགས་པ་སོགས་ཡ་མཚན་ཞིང་ངོ་མཚར་བའི་ལོ་རྒྱུས་ཁུངས་ལྡན་
མང་བོ་བཤད་དུ་ཡོད་པའི་བྱིན་རྟེན་ངོ་མཚར་བ་དེ་ལ་མཇལ་ཕྱག་མཆོད་
སྨོན་སོགས་གྲུབ་རྗེས། སྐུ་གཟུགས་རང་བྱོན་ངོ་མཚར་བ་དཔག་མེད་
ཡོད་པའི་གནས་རི་འདིའི་གཡས་ལུང་ནས་སྐོར་ཏེ་གཡོན་ལུང་དུ་བབས་
ནས་ཕྱིར་རང་ཡུལ་གྱི་ལམ་ལ་ཆས། དེ་སྐབས་ཕར་བལྟས་ཚོད་ལ་འཇམ་
ཐང་ངེར་འདུག་ནའང་ཞོགས་པའི་ཉི་མ་གཞོན་ནུའི་འཛུམ་ཟེར་བཞད་པ་
དང་ལྷན་ཅིག་ཡང་བསྐྱར་གྲུ་འཛིན་གཉིས་པའི་ཞིང་དུ་ཡི་གེ་དྲུག་མའི་གླུ་
སྒྲ་དང་གསོལ་འདེབས་ཀྱི་འུར་སྒྲ་ཆེས་ཆེར་རྒྱས་བཞིན་གནས་མཇལ་བའི་
འུར་ཟིང་སྔར་ལས་ཀྱང་ཆེ་བའི་བརྗིད་ཉམས་དེ་མཐོང་བཞིན་ལོ་ཆེན་བི་
རོའི་སྒྲུབ་གནས་འོད་གསལ་ཕུག་ལ་ཕྱོགས་སོ། །དེ་ན་རང་བྱུང་གི་སྒྲུབ་
ཕུག་དང་། བཻ་རོའི་ཕྱག་འཁར་གྲུབ་ཆུ་ཕྱག་རྗེས་སོགས་ཡོད་པར་མ་ཟད།
ཚེ་འདི་བློས་བཏང་གི་བྱ་བྲལ་བ་དང་། ལུང་དང་རིགས་པ་སྨྲ་བའི་འདུས་
སྡེའི་ཚོགས་སོགས་མཇལ་བའི་ཡིད་ལ་མནན་ན་མི་ནོན་པའི་དྭངས་པ་འཕེལ་
བའི་ངང་ནས་ཕྱིར་རང་གི་རྩ་བའི་གདན་ས་འབྲོག་དགེ་བསམ་འགྲུབ་གླིང་
དུ་ཆོས་སོ། །
27)



ཁྱོརདུ་ཕྱོགས་བསྡུས་དད་པའི་འཇུག་ངོགས།
པོད་བཅུ་གཉིས་པ།
༄༅། །ཁྲོ་སྐྱབས་ཐུགས་ཆེན་དུ་ཐེངས་གཉིས་པར་ཕེབས་
དུས་ཀྱི་ཕྱིའི་རྣམ་པ་བརྗོད་པ་དཔོན་སློབ་
དགྱེས་པའི་རང་སྒྲ།
དའི་དྲན་ཤིང་།
དེ་ཡང་ཇི་སྐད་དུ། ལྷ་མོ་དྲི་མ་མེད་པའི་ཞུས་པའི་མདོ་ལས། བྱང་
ཕྱོགས་གངས་རིའི་རྒྱུད་ཀྱི་སར། །དགེ་བ་ལྡན་པའི་ས་ཕྱོགས་སུ། །དམ་པའི་
ཆོས་ནི་རྒྱས་པར་འགྱུར། །ཞེས་ལུང་གིས་བསྔགས་པའི་གངས་དཀར་རི་བོ་
གནམ་དུ་བསྙེགས་པ་ལྟ་བུའི་ཕྲེང་བས་བསྐོར་བའི་གངས་ཅན་བོད་ཅེས་གྲགས་
པའི་ཡུལ་ལྗོངས་འདི་ལ་བོད་དང་བོད་ཆེན་པོ་གཉིས་སུ་ཕྱེ་བའི་ཕྱི་མ། རྨ་ཀླུང་
དལ་གྱིས་འབབ་པའི་ལྷོ་བྱང་གི་ཆར་བགོས་པའི་ལྷོ་རྒྱུད་འཛིན་མའི་ཐིག་
ལེ་འཇམ་མགོན་བླ་མ་སྒྲོལ་བའི་མགོན་པོའི་ལྕམ་ཀུན་དགའ་འཕྲིན་ལས་དབང་
མོས་ཨ་མདོ་བ་ ༧ དཔོན་སློབ་ཀུན་དགའ་དཔལ་བཟང་ལ་དགོན་པའི་
དབྱིབས་དང་ཁྱད་པར་སོགས་ལུང་བསྟན་པའི་གནས་མཆོག་འབྲོག་དགེ་
བསམ་འགྲུབ་གླིང་ངེས་དོན་དགའ་བའི་ཚལ་དུ་ཆུ་འབྲུག་ལོའི་ （ ༢༠༡༢） དབྱར་
གནས་པ་ཁས་བླངས་པའི་མཇུག་གི་དགག་དབྱེའི་རྗེས་སུ་ལྗོངས་རྒྱུའི་དོད་
དུ་ངེད་དཔོན་སློབ་རྣམས་འཕགས་མཆོག་ཕྱག་ན་པདྨོའི་བྱིན་གྱིས་བརླབས་
པའི་གནས་རི་ཁྲོ་སྐྱབས་ཐུགས་རྗེ་ཆེན་པོར་མཇལ་བའི་རྐང་ལམ་ཕྲ་མོ་བརྒྱུད་
དེ་འགྲོ་འགོ་བརྩམས། དེ་ཚེ་གདན་སའི་གཉུག་མར་གནས་པའི་དགེ་
271



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
འདུན་པ་མང་བོས་དྲི་མེད་ལྷ་དར་ཆེ་ལེགས་དང་བཅས་པའི་སྒོ་ནས་སྐྱེལ་
ཐུང་བྱས་པ་མ་ཟད་ཕན་ཚུན་བརྩེ་བའི་འོད་ཞགས་དམ་པོས་འཁྱུད་པའི་
བཀྲ་ཤིས་པའི་འཛུམ་དཀར་དགུང་དུ་འཕྱུར། ངེད་ཅག་ལག་པ་དབྱུག་
པ་ལ་བརྟེན་ཞིང་རྒྱབ་ཏུ་ཁུར་བོ་ཁུར་བཞིན་ཕན་ཚུན་དད་དང་དམ་ཚིག་
འགྱུར་བ་མེད་པའི་སྒོ་ནས་ཆོས་དང་འབྲེལ་བའི་རྩེ་འཇོའི་དགོད་སྒྲ་བར་
མེད་དུ་སྒྲོག་བཞིན་དྭངས་བསིལ་ཆུ་བོ་དང་ཆུ་ཕྲན་དལ་གྱིས་འབབ་པའི་
ཟུར་གྱི་ལམ་བུ་བརྒྱུད་དེ་སོང་། ས་གཞི་ཁོད་སྙོམས་ཤིང་ནེའུ་གསིང་གི་གཡུ་
ལོ་ཐགས་སུ་བཀྲ་བའི་མེ་ཏོག་སྣ་ཚོགས་དང་། གཡུ་ཡི་གོས་བཟང་གྱོན་
པའི་ནགས་ཚལ་སྣ་ཚོགས་སུ་རྩེ་དགའི་སྤྲོ་ཉམས་ཤིན་ཏུ་རྒྱུས་བཞིན་འཇུག་
པའི་སྐལ་བ་བཟང་བོ་བྱུང་། དགུང་མོ་ངལ་གསོའི་སྐབས་སུ་གྲིབ་བསིལ་
ཡངས་པའི་རས་གུར་ཆོས་ཀྱི་ལྡིང་ཁང་དུ་དཀར་ཟས་ཀྱི་གསོལ་སྟོན་ལ་རོལ་
རྗེས་དཔལ་ཇོ་ནང་བའི་བཀའ་སྲོལ་ལས་བྱུང་བའི་དུས་ཀྱི་འཁོར་ལོའི་རིམ་
གཉིས་ཀྱི་རྣལ་འབྱོར་ལ་བརྩོན་པའི་སྒོ་ནས་ཕྱག་སྔོན་དུ་སོང་སྟེ་མཚམས་
བཅད། ཞོགས་པར་སྔ་མོར་ལངས་ནས་རྗེ་བཙུན་བྱམས་པ་མགོན་པོས་
མཛད་པའི་མངོན་རྟོགས་རྒྱུན་དང་མདོ་གདུགས་སྒྲོལ་གསུམ། གསོལ་
ཁ་བཅས་ཀྱི་ཐུགས་དམ་ཉམས་བཞེས་མཛད་ནས་ལམ་ལ་ཆས། ལམ་བར་
ན་ཡོད་པའི་རྒྱལ་རོང་ཕྱོགས་ཀྱི་སྐྱེས་ཕོ་མོ་རྣམས་དད་འདུན་ཆེ་ཞིང་གཏོང་
ཕོད་ཡངས་པ། བློ་ཕུག་དཀོན་མཆོག་ལ་གཏོད་པ་སོགས་ཡ་རབས་དམ་
པའི་ངང་ཚུལ་ཅན་དུ་མཐོང་ཚེ་བོད་མི་རིགས་ཀྱི་གཤིས་ཀ་ལེགས་པ་འདི་
འདྲ་ཞིག་གོ་སྙམ་པ་ཤར། མཐོན་པོ་རི་ཡི་རྩེ་མོ་མཁའ་ལ་སྙེགས་ཤིང་ཉི་
27?



ཇོ་ནང་ཨེ་ཝཾ ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
ཟླ་གཉིས་ཀྱང་རྣ་ཆའི་ཚུལ་དུ་མགུལ་བར་བཟུང་བའི་གཡའ་རི་དང་། བྲག་
རི། རྫ་རེ་གཅིག་ལས་གཅིག་གི་རྩེ་མོ་མཐོང་དཀའ་ཞིང་འདབ་ཆགས་བྱ་
ཡི་སྙིང་རྩ་འདར་བ། གཅོང་རོང་གི་ཆུའང་གཏིང་ཟབ་ཅིང་འུར་སྒྲ་ཆེ་
བས་འཇིགས་པས་སྐྱི་གཡའ་ཞིང་དེའི་ཟུར་གྱི་རིང་མོའི་ལམ་ཡང་སྲིད་པ་
བར་མའི་འཕྲང་ལྟ་བུ་རྣམས་ཉུལ་ཏེ་སོང་། ངག་ཚིག་མི་གཅིག་པ་ཤ་ཟའི་
རང་སྐད་ལྟ་བུའི་ཅ་ཅོ་རྣ་བར་འཚེར་ན་ཡང་གཏོང་བའི་དཔལ་དང་འབྱོར་
བས་བརྒྱན་པའི་རྒྱལ་མོ་ཚ་བ་རོང་དུ་གནའ་བོའི་ཆོས་རྒྱལ་གོང་མའི་སུག་
རྗེས་སུ་བྱུང་བར་གྲགས་པའི་ཤིན་ཏུ་མཐོ་བའི་རྒྱུ་མཁར་གྲགས་པ་ཅན་མང་
དུ་མཐོང་། རྒྱལ་རོང་ས་ཡི་ཐིག་ལེ་ཀྱོམ་ཀྱོ་ཞེས་གྲགས་པའི་མེ་ཏོག་མཛེས་
པའི་རི་སུལ་དེ་ན་མརྒད་ཁུ་བས་བྱུག་པའི་འཁྲི་ཤིང་གསར་བའི་ནགས་ཀླུང་
དཀྲིགས་པའི་ཁྲོད་དུ། སུལ་ཏོག་སྣ་ཚོགས་དང་། ཁམ་བུ། ཀུ་ཤུ་
སོགས་མཐོང་ན་འགྲམ་ཆུ་ལྡང་བ། ཟོས་ན་ལུས་སེམས་སིམ་པར་བྱེད་
པའི་གནས་མཆོག་དེ་ལ་ངེད་ཅག་དཔོན་སློབ་རྣམས་ཉིན་གཅིག་ལ་ངལ་
གསོས་ཀྱི་རྩེ་དགའ་ཤིན་ཏུ་རྒྱས་པས་ལྷ་ཡི་སྐྱེད་ཚལ་ལ་ལོངས་སྤྱོད་པ་དང་
གཉིས་སུ་མ་མཆིས། དེ་ནས་རིང་བོར་མ་སོང་བར་འཕགས་མཆོག་ཕྱག་
ན་པདྨོའི་གནས་མཆོག ཡིག་དྲུག་དབྱངས་སུ་གྱེར་བའི་ཚོང་རྡལ་ཆེན་
པོ། རི་བོ་གྲུ་འཛིན་གཉིས་པར་ངེད་ཅག་གི་རྐང་བའི་ཞབས་ཀྱི་རི་མོ་ཉེ་
བར་བཀོད། ཁོང་བ་ཁང་ཆེན་མཛེས་ཤིང་བ་གམ་མཐོན་པོ་ཅན་གྱི་
གནྡྷོ་ལའམ་གཙུག་ལག་ཁང་གི་ཀ་བ་གདུང་ལྕམ་ལན་ཀན་རྣམས་ནི་གསེར་
དངུལ་མན་ཤེལ་སོགས་ལས་གྲུབ་པའི་བརྗིད་ཉམས་ཤིན་ཏུ་ཆེ་བའི་དབུས་
273



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སུ་འཕགས་མཆོག་ཕྱག་ན་པདྨོའི་སྐུ་ཡི་སྣང་བརྙན་ཁྱད་པར་བ་དེ་ལ་རྐྱང་
ཕྱག་སྔོན་དུ་སོང་བའི་སྒོ་ནས། དེ་བཞིན་གཤེགས་པ་ཁྱེད་སྐུ་ཇི་འདྲ་
དང་། །འཁོར་དང་སྐུ་ཚེའི་ཚད་དང་ཞིང་ཁམས་དང༌། །ཁྱེད་ཀྱི་མཚན་མཆོག་
བཟང་བོ་ཇི་འདྲ་བ། །དེ་འདྲ་ཁོ་ནར་བདག་སོགས་འགྱུར་བར་ཤོག །ཅེས་
པའི་ཚུལ་གྱིས་སྨོན་ལམ་ཡང་ཡང་བཏབས་པ་མ་ཟད་ཉིན་དུ་མའི་རིང་ལ་
ཚོགས་མཆོད་དང༌། བརྐྱངས་ཕྱག གཞུང་ཆེན་རྩ་བ། མཐའ་དཔྱོད་
སོགས་སྐྱོར་བ་དང་། བླ་མ་དང་དབྱེར་མེད་པའི་འཕགས་མཆོག་ཕྱག་
ན་པདྨོ་༧ཁྲོ་སྐྱབས་ཐུགས་རྗེ་ཆེན་པོ་ལ་གསོལ་བཏབས་དབང་བཞི་བླངས་
པ་སོགས་རྣམ་དཀར་གྱི་ལས་ལ་མཐའ་གཅིག་ཏུ་བརྩོན་ཁུལ་བྱས། དེ་
རྗེས་ཞོགས་པ་ནང་སྔ་མོར་གནས་རིའི་གཡས་ལུང་དུ་གོམ་པ་དང་བོ་ཆས་
ཏེ་གནས་རིའི་གཡོན་དུ་བསྐོར་བའི་ལམ་བར་དུ་རང་བྱུང་བྲག་ཕུག་དང་།
ས་ཕུག་སོགས་སྒྲུབ་གནས་ངོ་མཚར་བ་དུ་མ་མཐོང་། བཻ་རོའི་ཕྱག་རྟེན་
དང་། ལྷ་ཆུ་སོགས་ལའང་མཇལ་ཕྱག་ཞུས་ཏེ་རྒྱལ་བའི་བསྟན་པ་དར་
ཞིང་། འགྲོ་རྣམས་འཚེ་མེད་བདེ་བའི་དཔལ་ལ་རོལ་བའི་སྨོན་འདུན་ཡང་
ཡང་ཞུས། དེ་ལྟར་བློ་གསལ་ཞིང་ལུང་དང་རིགས་པ་སྨྲ་བའི་སློབ་བུ་འདི་
དག་བདག་གི་དཔྲལ་བའི་མིག་དང་ཁོང་བའི་སྙིང་དང་འདྲ་བ་གཅེས་པར་
བསྐྱངས་ཏེ་རང་དགོན་བསམ་འགྲུབ་གླིང་ངེས་དོན་དགའ་བའི་ཚལ་དུ་འབྱོར་
ནས་སྔར་བཞིན་འཇམ་ཐང་ཐང་གི་གནས་འདིར་དཔེ་ཁྲིད་དང་སྐྱོར་སྦྱང་
ལ་འབད་བཞིན་མཆིས་སོ། །
274



ཇོ་ནང་ཨེ་ཝཾ་ ཤེས་རིག་དཔེ་ཚོགས།
ཚོར་བུ་ཕྱོགས་བསྡུས་དད་པའི་འཇུག་ངོགས།
པོད་བཅུ་གཉིས་པ།
༄༅། །བསེ་ཚང་གི་བླ་བྲང་མེ་ཏོག་རྣམ་པར་བཞད་པའི་ལྡིད་
ཁང་ལེགས་འགྲུབ་ཀྱི་དགའ་སྟོན་དུ་
ཕུལ་བའི་ཤིས་ཚིག
ཀུན་བཟང་ལེགས་སྨོན་ལྷ་ལམ་ཡངས་པ་རུ། །
མཆོག་སྤྲུལ་ཉིན་མོར་བྱེད་པའི་དཔལ་འབར་བ། །
གཞན་ཕན་པད་དཀར་འཛུམ་ཞལ་གྲོལ་བ་ལ། །
སྐལ་བཟང་བུང་བ་དགའ་བའི་འཕུར་ལྡིང་གཡོ། །
རྒྱལ་བསྟན་ཐུགས་ཀྱི་དཔལ་བེའུ་ལ། །
བཅང་བའི་ངོ་མཚར་པད་མ་བཞད། །
ལུང་རིགས་གདུགས་དཀར་གཡོ་བ་ཡི། །
རྒྱལ་བའི་མཚན་མ་ཅི་ཡང་བཀྲ། །
བདེ་སོགས་བདག་པོའི་སྙིམ་པ་རུ། །
བདོག་པའི་གཡས་འཁྱིལ་དུང་དཀར་དེ། །
ཐུབ་དབང་མདུན་སར་བསྟར་བ་ལས། །
ཆོས་འཁོར་བདུད་རྩིའི་རྩེ་དགའ་ངོམ། །
27s



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ལུང་རྟོགས་རྒྱལ་མཚན་སྒྲེང་བ་ལ། །
བཤད་སྒྲུབ་གྲིབ་བསིལ་ཆ་རྫོགས་པས། །
སྐྱེ་དགུའི་ཚ་གདུང་སེལ་བ་ལ། །
རེ་བའི་ཐུར་མ་རབ་ཏུ་རྣོ། །
བློ་གྲོས་བུམ་བཟང་ཡངས་པ་ལས། །
ལུང་རིགས་བདུད་རྩིའི་རྒྱུན་འཇོ་བས། །
སྐལ་བཟང་སྙིང་ལ་དགའ་བའི་དཔྱིད། །
རྫོགས་པའི་ཕ་མཐའ་རིག་མ་ཡིན། །
བཀྲ་ཤིས་འོ་མའི་རྒྱ་མཚོ་རུ། །
བཀྲ་ཤིས་ལྷུ་བ་དཀར་བོའི་དབུས། །
གསེར་གྱི་ཉ་མོ་འཁྱུག་ལྡིང་གིས། །
ཁྱོད་ལ་གུས་པའི་ཚུལ་གྱིས་རྒྱུ། །
ཞེས་པ་འདི་ནི་ཐུབ་བསྟན་ཕྱོགས་རྒྱལ་གླིང་གི་སྒར་ཁག་བསེ་ཚང་གི་བླ་བྲང་མེ་ཏོག་རྣམ་པར་བཞད་
པའི་ལྡང་ཁང་ལེགས་འགྲུབ་ཀྱི་དགའ་སྟོན་དུ་འབྲོག་དགེ་བསམ་འགྲུབ་གླིང་ངེས་དོན་དགའ་བའི་ཚལ་
གྱི་ཆོས་གྲྭ་ཆེན་པོའི་གྲལ་མཇུག་ཙམ་དུ་ཉུལ་བ་ཀུན་དགའ་དཔལ་ལྡན་ནམ་བརྡ་སྤྲོད་རིག་པའི་བཏགས་
མིང་ཚང་སྲས་རོལ་བའི་འོ་མཚོར་འབོད་པས་ཟླ་ཚེས་བཟང་བོར་གུས་ཕུལ། བཀྲ་ཤིས།
276



ཇོ་ནང་ཨེ་ཝཾ་ཤེས་རིག་དཔེ་ཚོགས།
ཐོར་བུ་ཕྱོགས་བསྡུས་དད་པའི་འཇུག་ངོགས།
པོད་བཅུ་གཉིས་པ།
༄༅། །ཤིས་ཚིག
རྨད་བྱུང་འགྱུར་མེད་བདེ་བ་ཆེན་པོའི་དུས། །
རྣམ་ཀུན་མཆོག་ལྡན་སྟོང་གཟུགས་རྡོ་རྗེའི་སྐུ། །
དབྱེར་མེད་ཟུང་འཇུག་དཔལ་ལྡན་དུས་འཁོར་ལོའི། །
དབང་ཆེན་ཤིས་པའི་མེ་ཏོག་ཆར་དུ་འཇོ། །
སྐྱེ་ཕྲེང་དྲུག་པའི་ཀུན་ད་བཞད་པའི་གཉེན། །
དཔོན་སློབ་ཀུན་དགའ་དཔལ་བཟང་ཞེས་བྱ་བའི། །
སྙན་པའི་བ་དན་ས་གསུམ་གཡོ་བ་ཡི། ། །
མཆོག་སྤྲུལ་དམ་པས་བྱང་ཆུབ་བར་དུ་སྐྱོངས། །
ཞེས་ཤིས་པར་བརྗོད་པའི་སྙན་ཚིག་པད་མ་དཀར་བོས་སྔོན་བསུས་
ཏེ་འདིར་གང་ཞུ་བར་བྱ་བ་ནི་འབྲོག་དགེ་ཆོས་རྗེ་ ༧ཀུན་དགའ་ཡོན་ཏན་
ལྷུན་འགྲུབ་དཔལ་བཟང་བོས་དཔལ་དུས་ཀྱི་འཁོར་ལོའི་དབང་ཆེན་ཐེངས་
ལྔ་བ་ལེགས་པར་བསྐུར་བའི་བཀའ་དྲིན་གཏང་རག་མཚོན་བྱེད་དུ། འབྲོག་
དགེ་བཤད་སྒྲུབ་ཟུང་འབྲེལ་གྱི་འདུས་སྤྱི་ནས་སྐུ་གསུང་ཐུགས་རྟེན་གྱིས་མཚོན་
དངོས་འབྱོར་གྱི་མཆོད་སྤྲིན་བསྟར་བའི་དགེ་བས་མགོན་པོ་གང་གིས་རྗེས་
སུ་འཛིན་པའི་རྒྱུར་གྱུར་ཅིག ཞེས་པ་འདིའང་མཁན་ཀུན་དགའ་དཔལ་ལྡན་ནས་བྲིས།
༢༠༡༣ ༡༠ ༥
271



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
༄༅། །ཐོལ་བྱུང་གི་འཆར་སྒོ།
གང་ཞིག་ཡིད་ལ་དྲན་པ་ཙམ་གྱིས་ཀྱང་། ། །
དགེ་ལེགས་འདོད་དགུའི་གྲུ་ཆར་འཇོ་བ་ཡི། །
མཚན་ལྡན་བླ་མ་བསམ་འཕེལ་དབང་གི་རྒྱལ། །
བདག་ཡིད་དད་པའི་རྒྱན་དུ་ཅི་ཡང་ཆེ། །
སྔོན་བསགས་ལས་སྨོན་བཟང་བོའི་མཐུ་ཉིད་ལས། །
དལ་བའི་རྟེན་ཐོབ་རྒྱལ་བའི་བསྟན་དང་མཇལ། །
དཔལ་ལྡན་བླ་མས་རྗེས་སུ་བཟུང་ན་འང་། །
ཐོས་བསམ་བསྒོམ་ལ་བརྩོན་པ་དམན་གྱུར་པས། །
ཚེ་འདིར་ཉམས་དང་རྟོགས་པའི་མྱུ་གུས་དབེན། །
སྔར་མེད་ཡོན་ཏན་སྣ་གཅིག་མེད་པའི་ཕྱིར། །
ལུས་ངག་ཡིད་ཀྱི་ཉེས་པའི་འདམ་རྫབ་ལས། །
ཐར་མེད་ངང་ཚུལ་འདི་ཡིས་ཡིད་སྐྱོ་འོ། །
དང་བོ་རྒྱ་ཆེའི་ཐོས་པ་བཙལ་བའི་ཚུལ། །
ཤིང་རྟ་ཆེན་པོའི་གཞུང་དང་གོང་བསྒྲིགས་སྟེ། །
བཀའ་པོད་ལྔ་ལ་སྦྱངས་པ་དཔྱིས་ཕྱིན་པའི། །
གོ་རིགས་ཟུང་དུ་སྡེབས་འདི་གནད་ཆེ་ཡང་། །
278



ཇོ་ནང་ཨེ་ཝཾ་ ཤེས་རིག་དཔེ་ཚོགས། ཐོར་བུཕྱོགས་བསྡུས་དད་པའི་འཇུག་ངོབ་ལས། པོད་བཅུ་གཉིས་པ།
ད་ལྟའི་གཞུང་ལ་སྦྱངས་པའི་སློབ་རིགས་འགས། །
གཞུང་དོན་གཙོ་བོའི་གནད་རྣམས་མི་འཚོལ་བར། །
ཚིག་འཁྲིས་ཉི་མ་འཕུལ་ཐབས་བྱེད་པ་འདིས། །
ཡ་མེད་མཁས་པའི་རྒྱལ་ཐབས་འཛིན་འདི་མཚར། །
གཞུང་སྣ་འགའ་རེའི་མཚན་ཙམ་གླེང་བའི་སྒོས། །
གནད་དོན་གཅིག་ལ་ཚིག་ཟིན་མི་འདྲའི་ལུང་། །
འགའ་རེ་དྲངས་ཏེ་མཁས་པའི་ཁུར་འཛིན་པ། །
གཞུང་དོན་རྒྱ་མཚོའི་ཕ་མཐར་སོན་ཏོ་ལོ། །
བར་དུ་གཞུང་ལུགས་གདམས་པར་ཤར་བའི་ཚུལ། །
རྒྱལ་བའི་གསུང་རབ་མ་ལུས་འཚང་རྒྱུའི་ཐབས། །
གཅིག་ཏུ་དྲིལ་ཏེ་ཉམས་བཞེས་མཛད་པའི་ཚུལ། །
བློ་བཟང་རྒྱལ་བའི་རྣམ་ཐར་ཇི་བཞིན་དུ། །
མང་དུ་ཐོས་པ་དབེན་པའི་གནས་དག་ཏུ། །
ལམ་གྱི་གཙོ་བོ་རྣམ་གསུམ་གྱིས་མཚོན་ཏེ། །
མདོ་སྔགས་གཞུང་དོན་གདམས་པར་ཤར་བའི་སྒོས། །
ཉམས་ལེན་གནད་དུ་བསྣུན་པ་གནད་ཆེ་ཡང་། །
274



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དེང་དུས་གང་ཤེས་ཐམས་ཅད་ཉམས་ལེན་དུ། །
འཁྱེར་བའི་སྐྱེས་བུ་ཉིན་མོའི་སྐར་མ་བཞིན། །
ཤེས་རློམ་དོན་མེད་ཀུ་ཅོའི་གཟེངས་མཐོ་ཡང་། །
ཡང་དག་དོན་གྱི་ཉམས་ལེན་དབེན་འདིས་སྐྱོ། །
ཅོལ་ཆུང་ཕར་ཆེར་གསར་བ་གསར་རྐྱང་བྱེད། །
མགོ་མཁྲེགས་ཕལ་ཆེར་རྙིང་བ་རྙིང་རྐྱང་བྱེད། །
དེ་ཡི་བར་ནས་དབུ་མའི་ལམ་བཟང་ཞིག །
རྙེད་ན་འདི་ཕྱིའི་དགེ་མཚན་ཆེ་བ་མཐོང་། །
མང་གཙོའི་ཐབས་འདི་ཀུན་ལ་ཕན་མཐོང་ནས། །
མང་གཙོའི་དོན་ལ་རྩོད་ལན་བྱེད་མཁན་མང་། །
མང་གཙོ་ཚད་དང་ལྡན་པ་མེད་གྱུར་ན། །
མང་གཙོ་ཕལ་བས་མང་སེམས་དཀྲིག་པར་མཐོང་། །
རང་དོན་ཕུགས་སུ་བཅིངས་པ་འགའ་ཞིག་གིས། །
རང་ལ་བླ་རབས་སྐྱེས་རབས་མང་རབས་ཀྱི། །
མཐོན་པོའི་ཁྲི་ལ་འགྱིང་བའི་ཟོལ་གྱིས་ནི། །
རང་གཞན་མགོ་བོ་མགལ་མེ་བཞིན་དུ་བསྐོར། །
28]



ཇོ་ནང་ཨེ་ཝཾ་ ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
ཆོས་ཀྱི་གནས་ལུགས་མཐོང་བའི་མིག་བྲལ་བས། །
ཆོས་ཀྱི་དེ་ཉིད་ཅུང་ཟད་མི་ཤེས་ཀྱང་། །
ཆོས་ཀུན་ཇི་བཞིན་མཁྱེན་པའི་ཟོལ་གྱིས་ནི། །
ཆོས་མེད་ཉམ་ཐག་འགྲོ་བའི་མགོན་པོ་མཚར། །
དེང་དུས་བོད་པའི་སྐྱེ་སྤྲུལ་འགའ་ཞིག་གིས། །
བོད་པའི་སྐད་ཀྱིས་ཆོས་འཆད་མི་ཤེས་ཀྱང་། །
རྒྱ་ནས་རྒྱ་ཡི་སྐད་ཀྱིས་ཆོས་བཤད་དེ། །
འཆད་ཉན་རྣམ་དག་བྱེད་པ་ཡོད་དོ་ལོ། །
རང་ཉིད་སྒྲོག་པར་བྱེད་པ་འགའ་ཞིག་གིས། །
དྲ་གནས་ཀུན་ཏུ་རང་འདོད་སྣ་ཚོགས་པའི། །
གཏམ་དང་འདྲ་པར་གང་འདོད་སྤེལ་བ་འདིས། །
རང་གི་དེ་ཉིད་གསལ་བར་བྱེད་པར་མཐོང་། །
ཁྲི་རབས་མང་བོའི་རྣམ་གྲངས་བརྩེགས་པ་ཡི། །
ཆོས་ཀྱི་གོ་གནས་ཆེས་མཐོ་འཛིན་པ་འདིས། །
ཐུབ་བསྟན་ཡང་དག་བཟུང་བ་ཡིན་མིན་དཔྱོད། །
ཡང་ན་ཆེར་རློམ་རང་འདོད་བྱས་མིན་ནམ། །
28]



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
དེང་དུས་ཆོས་ཀྱི་རྒྱལ་བོ་མང་བྱོན་ཀྱང་། །
ཆོས་ཀྱི་རྩ་བ་མ་མཐོང་ཡིད་རབ་སྐྱོ། །
དེ་བཞིན་བསྟན་པའི་བདག་པོ་མང་ལགས་ཀྱང་། །
བསྟན་པའི་གནད་རྣམས་བོར་བའི་ཚུལ་ལ་སོམས། །
དང་བོ་ཐོས་བཙལ་སྒྲོ་འདོགས་ལྷག་མེད་བཅད། །
བར་དུ་གསུང་རབ་མ་ལུས་གདམས་པར་ཤར། །
ཐ་མར་ཉིན་མཚན་ཀུན་ཏུ་སྒོམ་བྱེད་པ། །
ངེས་པ་དོན་གྱི་བསྟན་འཛིན་མེད་པའང་མིན། །
བརྩེ་ཆེན་སྙིང་བརྩེའི་ཀུན་ནས་བསླངས་པ་ཡིས། །
བསྟན་འགྲོའི་དོན་ཆེན་རླབས་ཆེན་བྱེད་པ་ཡི། །
བསྟན་འཛིན་སྐྱེས་བུ་གང་དུ་སུ་བཞུགས་པ། །
དེ་དག་བདག་ཡིད་དད་པའི་རྒྱུན་དུ་འཛིན། །
༧ ཆུང་དུས་རྩེ་རྭ་གཅིག་ནས་མཚར་ལོངས་བྱུང་། །
གཞོན་དུས་ཆོས་རྭ་གཅིག་ཏུ་རིག་པ་སྦྱངས། །
རྒན་དུས་ཕན་ཚུན་དགོངས་སྤྱོད་གཅིག་ཏུ་མཐུན། །
འདི་ཕྱི་སེམས་པའི་གཏད་སོ་གྲོགས་ཁྱོད་ངེས། །
༢༠༡༣ ༦ ༡༩
282



ཇོ་ནང་ཨེ་ཝཾ་ཤེས་རིག་དཔེ་ཚོགས།
ཐོར་བུ་ཕྱོགས་བསྡུས་དད་པའི་འཇུག་ངོགས།
པོད་བཅུ་གཉིས་པ།
༄༅།།བཤད་གྲྭ་བར་ཟླ་གཉིས་རྒྱུགས་སྤྲོད་གསར་འཛུགས་
གནང་སྐབས་བསྩལ་བའི་སྒྲིག་ཡིག་
སློབ་སྦྱོང་རབ་སྤེལ།
ཐུབ་པའི་བསྟན་པ་རིན་པོ་ཆེ་འཇིག་རྟེན་ཁམས་འདིར་ཡུན་རིང་གནས་
ཕྱིར་དང་ཁྱད་པར་རང་ལུས་དོན་ལྡན་དུ་བགྱི་བའི་ཆེད་དུ་ལམ་བསླབ་པ་
གསུམ་ལ་ཉམས་ལེན་དང་ལུང་སྡེ་སྣོད་གསུམ་ལ་འཆད་ཉན་དགོས་ངེས་པ་
ལགས་ན། ལུང་སྡེ་སྣོད་ལ་འཇུག་སྒོ་གཞུང་བློ་འཛིན་དང་སྐྱོར་སྦྱངས་
སོགས་མེད་དུ་མི་རུང་བ་ཡིན། དེས་ན་རང་རེའི་འཆད་ཉན་ཡར་རྒྱུས་
ཀྱི་རྟིང་སྐུལ་དུ་བློ་འཛིན་དང་། འཆད་རྒྱུགས། རྩོད་རྒྱུགས། ཤོག་རྒྱུགས།
བློ་རྒྱུགས་སོགས་རྣམ་པ་མི་འདྲ་བ་མང་བོའི་སྒོ་ནས་འཐུས་ཚང་ཞིང་ངོ་བོ་
ཡར་རྒྱས་ཀྱི་ཕྱོགས་ལ་འགྲོ་བའི་ཆེད་དུ་དེ་འདྲའི་ལས་ལ་བརྩོན་ཁུལ་བྱེད་
ནའང་། ལ་ལས་བསམ་བློ་གུ་དོག་དང་བརྩོན་འགྲུས་སོགས་ཕྱོགས་གང་
ཐད་ནས་ཡར་སེམས་དང་བརྩོན་པ་དམན་པས་རྒྱུགས་འབྲས་ལེགས་པོ་མ་
བྱུང་ན་རྒྱུགས་སྤྲོད་པའི་ཕྱི་ཉིན་སྒོ་གསུམ་གུས་པས་ཕྱག་སྟོང་ཕྲག་གཅིག་བླ་
མ་དཀོན་མཆོག་ལ་འབུལ་དགོས། རྒྱུགས་འབྲས་ལེགས་པོ་བྱུང་བ་རྣམས་
ལ་དེ་མཐུན་གྱི་ལེགས་སྐྱེས་བཟང་བོ་འབུལ་ཅི་ཐུབ་ལ་སྒོ་གསུམ་བརྩོན་པར་
བྱེད་ངེས།
༢༠༡༢ ར ༥
283



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
༄༅། །སྐད་ཡིག་ལས་འཕྲོས་པའི་གསུང་གླེང་མེ་
ཏོག་དམར་བོའི་ཕྲེང་བ།
སྤྱི་སེམས་ཆེ་ལ་བློ་ཕུགས་ཡངས་པའི་ཡིག་རྨོངས་སེལ་བའི་ཚོགས་མི་ཡོངས་
ལ་འཚམས་འདྲི་བྱེད་རྒྱུ་དང་། ཁྱེད་རང་རྣམས་དཀའ་ལས་ཆེན་པོ་
བརྒྱབ་ཏེ་བོད་མི་རིགས་ཀྱི་ཆེད་དུ་ཡིག་རྨོངས་སེལ་བའི་ཐབས་ཚུལ་འདི་
འདྲ་བཙུགས་པ་ལ་ངས་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་ཡིན། འདི་
ནས་ངས་ཁྱེད་རྣམས་ལ་བོད་ཀྱི་སྐད་ཡིག་གི་སྐོར་རགས་ཙམ་ཞུ་ན། འཛམ་
གླིང་གི་མི་རིགས་གང་འདྲ་ཞིག་ཡིན་རུང་དབྱེ་བ་མེད་པར་ཐོག་མར་མི་རིགས་
དེའི་སྐད་བྱུང་། དེ་རྗེས་རིམ་བཞིན་ཡི་གེ་བྱུང་བ་ལྟར་རང་ཅག་བོད་མི་
རིགས་ཀྱི་སྐད་ཡིག་བྱུང་རིམ་ཡང་དེ་ལས་མ་འདས་པ་ཡིན། དེ་ལས་སྐད་
ནི་མི་རིགས་བྱུང་བའི་རྗེས་སུ་རིམ་བཞིན་ཆ་ཇེ་ཚང་དང་ཕུན་སུམ་ཇེ་ཚོགས་
སུ་བྱུང་བ་ཞིག་ཡིན་ལ། ཡི་གེ་ནི་མི་རིགས་སོ་སོའི་སྐད་ཀྱི་ཚབ་བྱེད་ཐུབ་
པའི་ཁྱད་ཆོས་དང་ལྡན་པ་ཞིག་ཡིན་ལ། མི་རིགས་སོ་སོའི་ཡི་གེ་བྱུང་བའི་
དུས་རིམ་ནི་གཅིག་པ་མིན། རང་ཅག་བོད་ཀྱི་ཡི་གེ་དེ་དུས་སྐབས་གང་
འདྲ་ཞིག་ལ་བྱུང་བའི་སྐོར་ལ་འདོད་ཚུལ་མི་འདྲ་བ་གཉིས་ཡོད་དེ། ད་
ལྟ་རང་རེའི་སྤྱོད་བཞིན་པའི་བོད་ཡིག་ནི་འདས་པའི་ལོ་སྟོང་ཕྲག་གཅིག་
དང་སུམ་བརྒྱ་ལྷག་ཙམ་སོང་བའི་དུས་རབས་བདུན་པའི་སྟོད་ཀྱི་（སྤྱི་ལོ་༦༢༩)
ཆོར། བོད་རྒྱལ་གནམ་རི་སྲོང་བཙན་གྱི་སྲས་སྲོང་བཙན་སྒམ་པོའི་སྐབས་
སུ་ཐོན་མིས་གསར་བཟོ་མཛད་པ་ཡིན་པར་ལོ་རྒྱུས་ཕལ་ཆེ་བ་ཁ་མཐུན་པ།
284



ཇོ་ནང་ཨེ་ཝཾ་ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། བོད་བཅུ་གཉིས་པ།
ཡང་བོན་རྣམས་ཀྱིས་སྲོང་བཙན་གྱི་གོང་ནས་བོད་ཡིག་ཡོད་པའི་སྒྲུབ་བྱེད་
དུ་མ་བཀོད་ནས་བཤད་འདུག (ལྷ་ཐོ་ཐོ་རིའི་དུས་སུ་པཎྜི་ཏ་བློ་སེམས་འཚོ་དང་ལོ་ཙཱ་
བ་ལི་ཐེ་སེ་གཉིས་ནས་ཁྱེར་འོང་བའི་ཐུགས་རྗེ་ཆེན་པོའི་མདོ་རྒྱུད་ཀྱི་ཆོས་སྐོར་རྣམས་ལ་གཉན་པོ་གསང་
བ་ཞེས་བཏགས།） གང་ལྟར་བོད་ཡིག་ནི་བོད་སྐད་གཞིར་བཞག་ནས་བོད་མི་
རང་གིས་བཟོས་པ་ཞིག་རེད། བོད་ཡིག་ནམ་བྱུང་དང་སུས་བཟོས་སྐོར་
ལ་དོ་གལ་དེ་ཙམ་བྱེད་མི་དགོས། བོད་ཡིག་གི་ཕྱི་མོ་བོད་སྐད་སྤྱོད་ཡུལ་གྱི་
ས་ཁྱོན་ལ་མཚོན་ན་བོད་ཆོལ་ཁ་གསུམ་ （ དབུས་གཙང་དམ་པ་ཆོས་ཀྱི་ཆོལ་ཁ། མདོ་སྟོད་
མགོ་ནག་མིའི་ཆོལ་ཁ། མདོ་སྨད་གེར་མིང་རྟའི་ཆོལ་ཁ། ) ཡིན་ཞིང་། ས་ཁྱོན་ཆེན་པོ་དེ་
འདྲ་ཞིག་གི་ཐོག་ཏུ་བོད་སྐད་ཤོད་མཁན་གྱི་མི་གྲངས་ནི་ད་ལྟ་ཧ་ཅང་ཉུང་
ངུ་ཞིག་ལས་མེད་ཀྱང་ད་ལྟའི་བར་རང་ཉིད་ཀྱི་སྐད་ཡིག་སྤྱད་དེ་གནས་ཐུབ་
པ་རེད། མི་རིགས་གང་འདྲ་ཞིག་ཡིན་རུང་སྐད་ཡིག་གཉིས་ནི་མི་རིགས་དེའི་
སྲོག་རྩ་ཡིན། དེས་ན་བོད་ཀྱི་སྐད་ཡིག་གཉིས་བོད་མི་རིགས་ཀྱི་སྲོག་རྩ་ཡིན་
པས་རྒྱུན་འཁྱོང་བྱེད་དགོས་པ་མ་ཟད་སྐད་ཡིག་དེའི་གལ་ཆེའི་རང་བཞིན་
དང༌། ཉེན་ཁའི་གནས་ལ་བག་ཟོན་བྱེད་དགོས་ཚུལ་སོགས་ཤེས་དགོས།
བོད་ཀྱི་སྐད་དངོས་ནི་བོད་ཡིག་ཡིན་པས་བོད་སྐད་དང་བོད་ཡིག་གཉིས་
ཁ་བྲལ་ཐབས་མེད་ཅིང་། ཐོག་མར་བོད་ཡིག་བཟོ་སྐབས་བོད་སྐད་གཞིར་
བཞག་ནས་བཟོས་པ་ཞིག་ཡིན་པས་བོད་ཡིག་གི་སྤྱི་མོ་བོད་སྐད་ཡིན་ཡང་།
བོད་ཡིག་ལེགས་པར་བཟོས་ཤིང་དེའི་བོད་སྐད་ཀྱི་ཚབ་བྱེད་ཐུབ་རྗེས་བོད་
ཡིག་ནི་བོད་ཀྱི་སྤྱི་སྐད་དུ་གྱུར་ཅིང་བོད་སྐད་དག་མ་ཞིག་ཡིན་མིན་གྱི་ཁུངས་
གཏུགས་སའང་བོད་ཡིག་ཡིན། དེ་ནི་བོད་རིགས་ཙམ་མ་ཟད་མི་རིགས་
285



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
གང་འདྲ་ཞིག་ཡིན་རུང་སྐད་ཡིག་གི་སྤྱི་འགྲོས་དེ་ལས་མ་འདས། བོད་དུ་
དར་བའི་ནང་བའི་ཆོས་ལུགས་དང་བོད་ཀྱི་སྐད་ཡིག་བར་གྱི་འབྲེལ་བ་ནི་
ལོ་རྒྱུས་ཐོག་མཐའ་བར་གསུམ་དུ་བོད་ཡིག་དང་ཆོས་ལུགས་གཉིས་དར་ན་
དར་མཉམ། རྒུད་ན་རྒུད་མཉམ་ཡིན་པ་ད་ལྟ་རང་རེའི་ལོ་ངོ་ཆིག་སྟོང་
ལྷག་གི་ལོ་རྒྱུས་ལ་ཕྱི་མིག་ཅིག་བལྟས་ན་གསལ་བོ་ཡོད་པ་རེད། དེས་ན་བོད་
ཡིག་འདི་ཆོས་ལུགས་ཀྱི་ཐད་ལ་སྤྱོད་པ་མང་ནའང་འཇིག་རྟེན་གྱི་ལུགས་ལ་
སྤྱོད་མི་འོས་པ་ཞིག་མིན་པ་མ་ཟད་ཞིང་ལས་དང་འབྲོག་ལས། ལག་ཤེས་
བཟོ་ལས་སོགས་ཀྱི་ཐད་ལའང་སྤྱོད་ཆོག་པ་རེད། ཡིན་ནའང་བོད་ཀྱི་ལོ་
རྒྱུས་ཐོག་བོད་ཡིག་དེ་ཆོས་ལུགས་ཁོ་ནའི་ཐད་ལ་སྤྱད་པ་མང་བ་ལས་ཞིང་
ལས་སོགས་ཀྱི་ཐད་ལ་སྤྱོད་པའི་བོད་ཡིག་གི་བསྟན་བཅོས་ཤིག་ཧ་ལམ་མེད་
པ་ལྟ་བུ་ཡིན། ཚན་རིག་གི་ཐད་ལ་ནི་དེ་བས་ཀྱང་མེད་པ་རེད། བོད་ཡིག་
འདི་འཇིག་རྟེན་སྲིད་ལུགས་ཀྱི་ཐད་ལ་སྤྱད་མ་འོས་པ་ཞིག་གཏན་ནས་མིན་
པ་མ་ཟད་སྤྱད་དགོས་ངེས་ཤིག་དང་སྤྱད་ཐུབ་པ་ཞིག་ཡིན། དེས་ན་བོད་
ཡིག་འདི་རྗེས་ལུས་དང་བླ་མའི་ཡི་གེ་རེད་ཟེར་བ་སོགས་ལྟ་ཚུལ་ངན་པ་རྣམས་
དོར་དགོས། ཡི་གེ་བཟང་ངན་ནི་ལོ་རྒྱུས་རིང་ཐུང་ལ་བལྟས་ནས་རྒྱུན་རིང་
རྣམས་བཟང་བ་དང་། ཐུང་བ་རྣམས་མི་བཟང་བར་བརྩི་བ་ཞིག་མིན་པར་
ཡི་གེ་དེ་མི་རིགས་དེའི་ཕ་སྐད་དང་མཐུན་ཚེ་བ་དང་། སློབ་བདེ་བ་དང་
ཁྱབ་རྒྱ་ཆེ་བ། མིང་ཚིག་གིས་འདང་ཚད་ཆེ་བ། ཚིག་སྦྱོར་གྱིས་དོན་
ཏན་ཏིག་བསྟན་ཐུབ་པ་སོགས་ཀྱི་ཁྱད་ཆོས་ལྡན་ཚེ་ཡི་གེ་དེ་སྔོན་ཐོན་གྱི་ཡི་
གེར་བརྩི་བ་རེད། ངས་གོང་དུ་བཤད་པ་ལྟར་ལ་ལས་བོད་ཡིག་ནི་བླ་མའི་
286



ཇོ་ནང་ཨེ་ཝཾ་ ཤེས་རིག་དཔེ་ཚོགས། ཐོར་བུཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
ཡི་གེ་རེད་ཟེར་དོན་ཁག་མི་འདུག་སྟེ། བོད་མི་ཚོས་གོམས་གཤིས་ལ་བོད་
ཡིག་ནི་ཧ་ལམ་ཆོས་ལུགས་རྐྱང་བའི་དོན་སྟོན་བྱེད་ཅིག་ཡིན་པའི་ཚོར་སྣང་
སྐྱེ་བ་རེད། སྔོན་ཆད་བོད་ཀྱི་ས་གནས་གང་ཞིག་ཏུ་བོད་ཡིག་སློབ་མཁན་
ཞིག་ཡིན་ཕྱིན་གྲྭ་བ་དང་བཙུན་མ་ཡིན་ཤག་བྱེད་པ་རེད། དེའི་དབང་གིས་
བོད་ཡིག་གིས་མཚོན་པའི་བོད་ཀྱི་རིག་གནས་ལ་མཁས་པའང་སྤྲུལ་སྐུ་དང་།
མཁན་པོ། དགེ་བཤེས་དང་། གྲྭ་བ་དཀྱུས་མ་བཅས་ཀྱི་ནང་ནས་བྱུང་
བ་ཤ་སྟག་རེད། སྔར་སྤྱི་ཚོགས་རྙིང་བའི་དུས་ལྷ་སར་སྐུ་དྲག་གི་བུ་བུ་མོ་
ཚོས་བོད་ཡིག་སློབ་སྲོལ་ཡོད་པ་དང་། ལོ་རྒྱུས་ཐོག་མདོ་མཁར་ཞབས་དྲུང་
ཚེ་རིང་དབང་རྒྱལ་སོགས་མཁས་གྲགས་ཅན་འགའ་ཞིག་ཁྱིམ་པ་ཡིན་པ་དེ་
ཚོའི་མི་གྲངས་ནི་བོད་མི་གྲངས་ཀྱི་བརྒྱ་ཆ་གཅིག་ཀྱང་མི་ཟིན། བོད་ཡིག་
གྲྭ་བཙུན་མ་གཏོགས་སློབ་སྲོལ་མེད། དེས་རང་རེ་བོད་མི་རིགས་སྤྱི་ལ་གྱོང་
གུད་ཆེན་པོ་ཞིག་བཟོས་ཡོད་པ་རེད། རང་རེ་བོད་ཀྱི་མི་གྲངས་ལ་དཔག་
པའི་ཡིག་རྨོངས་ཀྱི་མིའི་ཚད་ཀྱང་མཐོན་པོ་ཡིན་པའང་དེ་ལ་ཐུག་པ་རེད།
དེ་བཞིན་མི་རིགས་གཞན་གྱི་སྐད་ཡིག་སོགས་དང་རིག་གནས་སློབ་སྲོལ་མེད་
པ་དེ་ནི་མ་གཞི་བོད་ཀྱི་རིག་གནས་དང་ཆོས་ལུགས་སོགས་མི་ཉམས་པའི་
ཐབས་སུ་བསམ་པར་སྣང་ཡང་དོན་ལ་དེས་ཀྱང་མི་རིགས་སྤྱི་ལ་གྱོང་གུད་
ཚབས་ཆེན་ཞིག་བཟོས་ཡོད། བོད་ཡིག་སློབ་དགོས་པ་མ་ཟད་མི་རིགས་
གཞན་གྱི་སྐད་ཡིག་མཐར་ཕྱིན་པ་སློབ་དགོས་ངེས་ཡིན། དེའང་མི་རིགས་
གཞན་གྱི་སྐད་ཡིག་སློབ་པའི་དགོས་པ་ནི་ཤེས་རྒྱ་ཆེ་རུ་གཏོང་བ་དང་།
བོད་ཀྱི་སྐད་ཡིག་ཕུན་སུམ་ཇེ་ཚོགས་སུ་གཏོང་བ་ལས་བོད་ཀྱི་སྐད་ཡིག་རྩ་



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
མེད་དུ་གཏོང་བའམ་ཡང་ན་ཉམས་དམས་སུ་གཏོང་བའི་རྐྱེན་དུ་འགྲོ་མི་
རུང་བ་ནི་རྩ་བའི་རྩ་དོན་ཡིན་པས་ཐུགས་ལ་ངེས་གལ་ཆེ། ས་གཞི་ཆེན་
པོ་འདིའི་ཐོག་ཏུ་རང་རེའི་མི་རིགས་འདི་ཇི་སྲིད་གནས་པ་དེ་སྲིད་དུ་བོད་
རིགས་ཀྱི་སྲོག་རྩར་གྱུར་པའི་བོད་ཀྱི་སྤྱི་སྐད་དེ། བོད་ཡིག་གནས་ཐུབ་མིན་
ནི། ཡར་འགྲོ་མར་འགྲོའི་ས་མཚམས་རྟ་ཁ་སྲབ་ཀྱིས་བསྒྱུར་བ་ལྟ་བུའི་
འགངས་ཆེའི་དུས་མཚམས་ཤིག་ཏུ་སླེབས་ཟིན་པ་དེ་ཡིན། རྒྱུ་མཚན་ནི།
ད་ལྟ་བོད་ཀྱི་སྤྱི་ཚོགས་ནི་གསར་བ་གསར་རྐྱང་ཞིག་ཏུ་གྱུར་ཟིན་པ་རེད། དེ་
འདྲ་ཡིན་དུས་བོད་རིགས་ཀྱི་གཞོན་ནུ་འབོར་ཆེན་ཞིག་གསོ་སྐྱོང་བྱེད་དགོས།
དེ་དག་ཀྱང་བོད་ཀྱི་སྐད་ཡིག་ནི་རྨང་གཞི་ཡིན་པས་ཐོག་མར་བོད་ཀྱི་སྐད་
ཡིག་གཉིས་པོ་མཐར་ཕྱིན་པ་དང་བྱང་ཆུབ་པ་ཞིག་ཡིན་དགོས། དེ་ལྟར་
ཡོང་བ་ལ་འབད་པ་ཆེན་པོས་སྔར་སྲོལ་བོད་ཀྱི་རིག་གནས་ཀུན་སློབ་དགོས་
པ་ལས་བོད་སྐད་ཤོད་ཤེས་པ་དང་། བོད་ཡིག་འབྲི་ཀློག་ཤེས་དགོས་ཀྱང་དེ་
ཙམ་གྱིས་ཆོག་ཤེས་པར་མི་བྱ། དེང་དུས་ཀྱི་རྩིས་རིག་དང་། དངོས་ཁམས་
རིག་པ། རྫས་འགྱུར་རིག་པ་སོགས་བོད་ཡིག་གི་ཐོག་ནས་སློབ་དགོས་
དུས་སློབ་ཆོག་པའི་དེབ་གཅིག་ཀྱང་མེད་པ་རེད། དེར་བརྟེན་རང་རེ་བོད་
མི་རིགས་ནི་རྗེས་ལུས་ཚབས་ཆེ་ཙམ་ཐེབས་པའི་མི་རིགས་ཤིག་ཡིན་མོད།
འབད་བརྩོན་བྱས་ན་རྗེས་ལུས་ཀྱི་གནས་ལས་ཐར་ངེས་ཡིན་པས་བློ་ཕམ་
སྐྱེ་མི་དགོས། འཛམ་གླིང་གི་རྒྱལ་ཁབ་བམ་མི་རིགས་གང་འདྲ་ཞིག་ཡིན་
ཡང་སྔ་འཕྱི་བྱས་ཏེ་དར་རྒྱས་སུ་ཕྱིན་པ་ལས་དུས་གཅིག་ལ་ཡར་རྒྱས་སུ་ཕྱིན་
པ་ཞིག་མ་རེད། དེས་ན་རང་རིགས་བོད་ཀྱི་མ་འོངས་པའི་ཕུགས་འདུན་
288



ཇོ་ནང་ཨེ་ཝཾ་ཤེས་རིག་དཔེ་ཚོགས། ཐོར་བུ་ཕྱོབ་སབསྡུས་དད་པའི་འཇུག་ངོགས། པོད་བཅུ་གཉིས་པ།
རིང་བོར་ལྡན་པའི་གཞོན་ནུ་ཚོས་བོད་ཀྱི་བླ་སྲོག་ཏུ་གྱུར་པའི་བོད་ཀྱི་སྐད་
དང་ཡི་གེ རིག་གནས་སོགས་ཕུན་སུམ་ཇེ་ཚོགས་དང་། ཆ་ཇེ་ཚང་དུ་
ཡོང་བའི་དོན་ལ་འབད་པ་ཆིག་འདྲིལ་བྱེད་དགོས་པའི་རེ་བ་དང་། ཆབས་
གཅིག་ཏུ་འདིར་ཚོགས་པའི་ཡིག་རྨོངས་སེལ་བའི་འཛིན་གྲྭའི་ཚོགས་གཙོ་
དང་ཚོགས་མི་ཡོངས་ལ་བཀྲ་ཤིས་བདེ་ལེགས་ཞུ། ཐུགས་རྗེ་ཆེ།
སྐྱབས་འཇུག་ཞུ་ཚུལ།
འོ། བསླབ་གསུམ་ནོར་བུའི་གཏེར་མཛོད། །རིགས་དང་གྲོལ་བའི་
བདག་ཉིད། །འདི་ཕྱི་གཏན་གྱི་སྐྱབས་གནས། །འཕགས་ཚོགས་དགེ་
འདུན་འདུས་པ་རྒྱ་མཚོའི་སྙན་གྱི་བུ་གར་གང་ཞིག་ཞུ་ན། འོ་དེ་ཡང་
བསྟན་པའི་སྦྱིན་བདག: འོ་དེ་ལྟར་རྒྱུ་རྫས་ཀྱི་དངོས་པོ་ཕུལ་བའི་
མཐུ་ལ་བརྟེན་ནས་སྤྱིར་བདག་ཅག་གི་སྟོན་པ་ཤཱཀྱ་སེང་གེའི་ལུང་རྟོགས་
ཀྱི་བསྟན་པ་རིན་པོ་ཆེ་ཕྱོགས་དུས་གནས་སྐབས་ཐམས་ཅད་དུ་དར་ཞིང་
རྒྱས་པའི་སྐྱབས་འཇུག བྱེ་བྲག་མདོ་རྒྱུད་དུ་མ་ནས་ཐུབ་མཚན་འཆང་
བའི་དགེ་སློང་ཞེས་བསྔགས་ཚིག་པད་མ་དཀར་བོ་ཡང་ཡང་འཐོར་བའི་རྟོན་
བཞི་ལྡན་པ་རིགས་ལྡན་སྤྲུལ་བའི་སྐུ་ཀུན་མཁྱེན་དོལ་པོ་བ་ཆེན་པོའི་མདོ་
སྔགས་ཀྱི་བསྟན་པ་གསེར་སྦྱངས་བཙོ་མ་ལྟ་བུ་འདི་ཉིད་ཕྱོགས་མཐར་རྒྱུས་
པའི་སྐྱབས་འཇུག ཡངས་པའི་རྒྱལ་ཁམས་འདིས་མཚོན་འཛིན་མའི་ཁྱོན་
ཐམས་ཅད་ལ་མི་འདོད་ཉེར་འཚེ་དབྱིངས་སུ་ཞི་ཞིང་མཐུན་རྐྱེན་ལེགས་པའི་
289



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
འོད་སྣང་དཀར་བོས་ཕྱོགས་སུ་ཁྱབ་པའི་སྐྱབས་འཇུག ཁྱད་པར་དུ་འཇམ་
མགོན་བླ་མ་ཏཱ་ར་ནཱ་ཐའི་ལྕམ་ཀུན་དགའ་འཕྲིན་ལས་དབང་མོའི་ལུང་གིས་
བསྔགས་པའི་གནས་མཆོག་དཔལ་བསམ་འགྲུབ་གླིང་གི་འདུས་སྡེ་རིན་པོ་
ཆེའི་ཐུགས་མཐུན་ཞིང་ཁྲིམས་གཙང་བའི་སྒོ་ནས་ལམ་བསླབ་པ་གསུམ་གྱི་
ཉམས་ལེན། ལུང་སྡེ་སྣོད་གསུམ་གྱི་འཆད་ཉན། རྣམ་དཀར་གྱི་བྱ་བ་
ཐམས་ཅད་ཡར་ངོའི་ཟླ་བ་བཞིན་གོང་ནས་གོང་དུ་འཕེལ་བའི་སྐྱབས་འཇུག་
ཁྱད་པར་དུ་དེ་རིང་གི་རྒྱུ་སྦྱོར་བའི་སྦྱིན་བདག་ འདི་ཉིད་ཀྱི་གཙོས་ལྷ་
སྡེ་ཚོ་བ་ལྔའི་མི་ཕྱུགས་འཁོར་དང་བཅས་པ་བདེ་སྐྱིད་ཕུན་སུམ་ཚོགས་པའི་
སྐྱབས་འཇུག དེ་དག་གི་རིགས་རྒྱུད་མངའ་ཐང་ལོངས་སྤྱོད་ནད་མེད་
པ་ཚེ་རིང་བ་སོགས་དབྱར་དུས་ཀྱི་ཆུ་གཏེར་བཞིན་གོང་ནས་གོང་དུ་འཕེལ་
ཞིང་རྒྱས་པའི་སྐྱབས་འཇུག ཁྱད་པར་འཇིག་རྟེན་འདི་སྣང་ནུབ་པའི་
དམིགས་ཡུལ་འདས་པ་དང་འདས་མ་གང་ཡིན་ཡང་རིགས་དྲུག་སོ་སོའི་ལས་
སྣང་ནུབ་ཏེ་ཐར་བ་དང་ཐམས་ཅད་མཁྱེན་པའི་གོ་འཕང་རིང་མིན་མྱུར་
དུ་ཐོབ་པའི་ཐུགས་སྨོན་དང་སྐྱབས་འཇུག ཚེ་དང་ལྡན་པ་རྣམས་ཀྱི་སྒོ་
གསུམ་གྱི་འགལ་རྐྱེན་ཐམས་ཅད་ཞི་ཞིང་མཐུན་རྐྱེན་ལེགས་ཚོགས་ཀྱི་བཀྲ་ཤིས་
པའི་འདབ་བརྒྱ་རྣམ་པར་བཞད་པའི་སྐྱབས་འཇུག འོ་དེ་ལྟར་གང་ཞུས་
པ་ཐམས་ཅད་ཁྱེད་བླ་མ་དགེ་འདུན་དང་བཅས་པའི་ཐུགས་དམ་སྲུང་བའི་
རྭ་གུར་ནས་ནམ་ཡང་མི་འདོར་བ་མཁྱེན་མཁྱེན་ཞུ།
29(i



ཇོ་ནང་ཨེ་ཝཾ་ཤེས་རིག་དཔེ་ཚོགས།
ཐོར་བུ་ཕྱོགས་བསྡུས་དད་པའི་འཇུག་ངོགས།
པོད་བཅུ་གཉིས་པ།
༄༅། །མཎྜལ་བཤད་པ་བླ་མ་དགྱེས་པའི་མཆོད་སྤྲིན་
ཞེས་བྱ་བ་བཞུགས་སོ། །
ཨོཾ་བདེ་ལེགས་སུ་གྱུར་ཅིག
རྨད་བྱུང་ཚོགས་གཉིས་འོ་མའི་དཔལ་ལས་འཁྲུངས། ། །
ངོ་མཚར་མཚན་དཔེའི་མེ་ཏོག་ས་གསུམ་ཁྱབ། །
ཕན་བདེའི་གེ་སར་བཞད་པའི་གཉེན་གཅིག་པུ། །
མཉམ་མེད་ཟས་གཙང་སྲས་ཀྱིས་དགེ་ལེགས་སྩོལ། །
ཨེ་ཡིག་ཐབས་མཆོག་བདེ་ཆེན་འགྱུར་བ་མེད། ། །
ལཾ་ཡིག་ཤེས་རབ་སྟོང་ཆེན་ཕ་རོལ་ཕྱིན། ། །
ལྷན་སྐྱེས་ཟུང་འཇུག་སྒྱུ་འཕྲུལ་དྲྭ་བར་ཤར། །
དུས་ཀྱི་འཁོར་ལོས་རྣམ་པ་ཀུན་ཏུ་སྐྱོངས། །
རྒྱལ་བའི་རྒྱལ་ཚབ་མི་ཕམ་མགོན་པོ་དང༌། །
རྒྱལ་བའི་ཡབ་གཅིག་རྗེ་བཙུན་འཇམ་པའི་དབྱངས། །
རྒྱལ་བའི་ལུང་བསྟན་ཀླུ་སྒྲུབ་ཐོགས་མེད་ཞབས། །
སྤྱི་གཙུག་པད་ཟླའི་གདན་ལ་རྟག་ཏུ་བཞུགས། །
293



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
རྒྱལ་གསུང་འཁོར་ལོ་ཐ་མའི་དགོངས་དོན་མཛོད། །
གངས་ལྗོངས་མུན་གླིང་བསྐྱོད་པའི་འོད་སྟོང་ཅན། །
འཇིག་རྟེན་དབང་ཕྱུག་ངུར་སྨིག་གར་བསྒྱུར་བ། །
ཀུན་མཁྱེན་དོལ་པོ་ཆེན་པོར་སྙིང་ནས་འདུད། །
རིས་མེད་བསྟན་པ་རྒྱ་མཚོའི་གཙུག་གི་ནོར། ། །
དཔག་མེད་གསང་གསུམ་རྒྱུད་སྡེའི་གཏེར་ཆེན་པོ། །
འཁྲུལ་མེད་སྐད་གཉིས་སྨྲ་བའི་ཉི་མ་ཆེ། །
འཇམ་མགོན་བླ་མ་ཏཱ་ར་ནཱ་ཐར་འདུད། །
གཞོན་དུས་ཉིད་ནས་སྔོན་སྦྱངས་བག་ཆགས་སད། །
དབུས་གཙང་གཉིས་སུ་མདོ་སྔགས་གཉིས་ལ་སྦྱངས། །
ངེས་དོན་བསྟན་པའི་མེ་རོ་རྨངས་ནས་གསོས། །
ཀུན་དགའ་དཔལ་བཟང་ཞབས་པད་སྤྱི་བོས་བསྟེན། །
འགྲོ་ཀུན་དགའ་བའི་ཡེ་ཤེས་ཆེན་པོ་ནི། །
མ་སྨད་ཡོན་ཏན་རང་བཞིན་ལྷུན་གྱིས་གྲུབ། །
དཀྱིལ་འཁོར་རྒྱ་མཚོའི་བྱེད་པོ་དྲིན་ཅན་རྗེ། །
ཀུན་དགའ་ཡོན་ཏན་རྒྱ་མཚོར་གུས་པས་འདུད། །
292



ཇོ་ནང་ཨེ་ཝཾ་ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོབ་གས། པོད་བཅུ་གཉིས་པ།
འགྲོ་ཀུན་དགའ་བའི་ངེས་གསང་ཐེག་པ་ཆེ། །
གཞོམ་མེད་རྡོ་རྗེའི་གསུང་གི་ན་དཱ་ཡིས། །
འཇིགས་བྲལ་སྐུ་བཞིའི་རྒྱལ་སར་དབུགས་དབྱུང་བ། །
ངག་དབང་བསྟན་འཛིན་རྣམ་རྒྱལ་གཙུག་གི་རྒྱུན། །
རྣམ་དག་བསླབ་གསུམ་དམར་སེར་གོས་ཀྱིས་ཀླུབས། །
སྡེ་སྣོད་གསུམ་གྱི་ནོར་བུས་ཐུགས་རྒྱུད་གཏམས། །
འཆད་རྩོད་རྩོམ་གསུམ་ལེགས་བཤད་བདུད་རྩིའི་གཏེར། །
ཀུན་དགའ་མཁས་བཟང་ཞབས་ལ་གུས་ཕྱག་འཚལ། །
གཞི་དབྱིངས་འགྱུར་མེད་ཆོས་སྐུའི་དབྱིངས་ཀློང་ནས། །
གཞན་སྟོང་དགོངས་པ་མངོན་གྱུར་རིག་འཛིན་མཆོག །
བསྟན་འགྲོའི་དཔུང་གཉེན་མཛད་ལ་ཟླ་བྲལ་བ། །
གཙང་སྤྲུལ་འཇིགས་མེད་རྡོ་རྗེར་གུས་པས་འདུད། །
སྡང་མིག་གློག་ཞགས་མྱུར་བའི་དགྲ་སྡེའི་དཔུང་། །
སྐད་ཅིག་གིས་བཅོམ་བསྟན་འཛིན་བུ་བཞིན་སྐྱོངས། །
མི་འཇིགས་རྡོ་རྗེའི་སྲུང་མ་རྒྱ་མཚོའི་ཚོགས། །
མི་འབྲལ་རྟག་ཏུ་སྲུང་སྐྱོབས་མ་གཡེལ་ཅིག ། །
ཅེས་ཤིས་བརྗོད་ཨུ་དམ་ཝ་རའི་ཆུན་པོས་མདུན་བསུས་ཏེ། གང་བརྗོད་
པར་བྱ་བ་ནི་མས་གཏམ་སྲིད་པ་ཆགས་པའི་ལོ་རྒྱུས། ཡས་གཏམ་དམ་པ་
293



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ལྷ་ཆོས་ཀྱི་བྱུང་ཚུལ། སྟེང་ན་ལྷ་ཡི་གདུང་རབས། འོག་ན་འབངས་ཀྱི་མི་
རབས། འཇིག་རྟེན་ལུགས་ཀྱི་རྣམ་བཞག་སོགས་མང་དུ་ཡོད་པ་ལས།
འདིར་སྐབས་སུ་བབས་པ་ནི། འོ་དེ་ཡང་། དུས་གསུམ་རྒྱལ་བ་ཐམས་
ཅད་ཀྱི་མཁྱེན་བརྩེ་ནུས་པའི་མེ་ཏོག་གི་ཆུན་པོ། སྐུ་གསུང་ཐུགས་ཀྱི་གསང་
བ་བསམ་གྱིས་མི་ཁྱབ་པའི་རང་བསྲེལ་ངོ་མཚར་མཚན་དཔེའི་ཟ་མ་ཏོག་ཏུ་
སྤུངས་པའི་ཚོམ་བུ། སྲིད་ཞིའི་དབྱིངས་ན་ཉི་ཟླ་དཔག་བསམ་བུམ་
བཟང་ཡིད་བཞིན་གྱི་ནོར་བུའི་མཆེད་ཟླར་འབར་ཞིང་ལྷ་མི་ལྷ་མ་ཡིན་གྱི་
གཙོ་བོ་བྱེ་བ་ཕྲག་བརྒྱའི་ཅོད་པན་གྱིས་མངོན་པར་བཏུད་པ། རྗེ་བཙུན་
བླ་མ་ཐམས་ཅད་མཁྱེན་ཅིང་གཟིགས་པ་ཆེན་པོ། ངག་དབང་འཇིགས་
མེད་རྡོ་རྗེ་དཔལ་བཟང་བོའི་ཞབས་མཐིལ་རྩིབས་སྟོང་གསེར་གྱི་འཁོར་ལོ་
རབ་འབར་མི་འཇིགས་གདོང་ལྔས་བཏེགས་པའི་ཁྲིའི་དྲུང་དུ། རབ་དང་
མངོན་འདོད་ཡིད་ཆེས་ཀྱི་སོར་བཅུ་སྙིང་ག་དྷརྨ་ཙཀྲའི་མཛེས་རྒྱན་དུ་བཀོད་
དེ་བཅོས་མིན་གུས་ཕྱག་གི་དངོས་པོ་འབུམ་ཕྲག་དང་བཅས་གསོལ་བ་རྩེ་
གཅིག་ཏུ་འདེབས་འབྲས། རྣམ་འདྲེན་སྟོབས་བཅུ་མངའ་བ་མཐའ་དག་
གི་གསང་གསུམ་མི་ཟད་རྒྱན་གྱི་འཁོར་ལོའི་མཛོད་གཅིག་པུར་གྱུར་པ་མགོན་
པོ་མཚུངས་ཟླ་མ་མཆིས་པ་ཉིད་ནི་བསྐལ་བ་དཔག་ཏུ་མ་མཆིས་པའི་སྔ་རོལ་
ནས་ཟུང་འཇུག་སྐུ་བཞིའི་གོ་འཕང་མངོན་དུ་མཛད་དེ། ཇི་སྐད་དུ། ཞི་
སྐུ་དཔག་བསམ་ཤིང་ལྟར་གསལ་གྱུར་ཅིང་། །ཡིད་བཞིན་ནོར་བུ་ཇི་བཞིན་
རྣམ་མི་རྟོག །འགྲོ་གྲོལ་བར་དུ་འཇིག་རྟེན་འབྱོར་སླད་རྟག །འདི་ནི་སྤྲོས་
དང་བྲལ་བ་སྣང་བར་འགྱུར། །ཞེས་གསུངས་པ་ལྟར་ཡོངས་སུ་གྲགས་པ་དང་
294



ཇོ་ནང་ཨེ་ཝཾ་ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
མ་གྲགས་པའི་གཟུགས་སྐུའི་བཀོད་པ་ཆུ་ཟླ་དང་མིག་འཕྲུལ་བཞིན་གང་ལ་
གང་འདུལ་གྱི་རོལ་གར་གཞལ་དུ་མི་སྤྱོད་པའི་སྐད་ཅིག་རེ་རེ་ཞིང་ཁམས་
རབ་འབྱམས་ཀྱི་རྡུལ་གྲངས་དང་མཉམ་པའི་ལུས་ཅན་བྱང་གྲོལ་ལམ་འབྲས་
ཀྱི་བདུད་རྩིས་ཚིམ་པར་མཛད་པའི་རང་བཞིན་ནི་ཚུར་རོལ་མཐོང་བ་བདག་
ལྟ་བུས་བརྗོད་པར་ག་ལ་ནུས། ལྷག་པར་བདག་ཅག་རྣམས་ཀྱི་མེ་ཏོག་
གང་ལ་ཕོག་པའི་ལྷ་སྐལ་རྗེ་བཙུན་བླ་མ་ངག་དབང་འཇིགས་མེད་རྡོ་རྗེ་དཔལ་
བཟང་བོ་འདི་ཉིད་ཀྱིས་བསླབ་གསུམ་ལུང་རྟོགས་ཀྱི་བང་མཛོད་ཐེག་པ་མཆོག་
གི་ཡོངས་འཛིན་དགེ་བའི་བཤེས་གཉེན་དུ་མ་ལས་འདུལ་བ་ཀཱ་རི་ཀཱ་ལྔ་བཅུ་
བ་ནས་རྒྱུད་ཀྱི་རྒྱལ་བོ་དཔལ་དུས་ཀྱི་འཁོར་ལོའི་བར་གྱི་དམ་ཆོས་བདུད་
རྩིའི་བགོ་སྐལ་མཐའ་དག་བུམ་པ་གང་བྱོའི་རྣམ་པར་ལྷག་མེད་དུ་བཞེས།
སྒྲ་སྙན་སྡེབ་སྦྱོར་སྨན་རྩིས་སོགས་ཐ་སྙད་རིག་པའི་གནས་དང་། ནང་
དོན་ཚད་མ་དབུ་ཕར་འདུལ་མཛོད་གསང་སྔགས་དང་བཅས་པར་གསན་
སྦྱངས་བྱས་པ་མ་ཟད་དཔལ་དུས་ཀྱི་འཁོར་ལོའི་བསྐྱེད་རྫོགས་རིམ་གཉིས་
ཀྱི་ལམ་ལ་ཐུགས་ཅུང་ཟད་ཀྱང་ལྷོད་པ་མེད་པར་རྩེ་གཅིག་ཏུ་བསྒྲུབས་པའི་
ས་ལམ་གྱི་རྟོགས་པ་མཆོག་གི་གོ་འཕང་མངོན་དུ་མཛད་པའི་ངོ་མཚར་བའི་
རྣམ་ཐར་རྒྱ་ཆེར་མངའ་ཞིང་ད་ལྟར་སའི་སྟེང་མ་ལུས་པ་འཕྲིན་ལས་ཀྱི་
གདུགས་དཀར་གཅིག་གིས་ལྷམ་མེར་གཡོགས་པ་སོགས་ཡ་མཚན་པའི་རྣམ་
ཐར་མཐོང་ཐོས་དྲན་རེག་དོན་ལྡན་གྱི་གནས་སུ་ཆེ་ཡང་། ཇི་སྐད་དུ།
དེ་ཕྱིར་བདག་འདྲས་ཁྱོད་ཡོན་འདི་དག་ཅི། །ཤེས་པ་དང་ནི་བརྗོད་པར་
ནུས་འགྱུར་རམ། །ཞེས་གསུངས་པ་ལྟར་ཚུར་རོལ་མཐོང་བ་བདག་ལྟ་བུས་
295



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཞིབ་པར་བརྗོད་པར་ག་ལ་སྤོབས། དེ་ལྟར་མཆོག་གི་མཛད་ཚུལ་ལ་སྙིང་
ནས་ཡི་རང་ཞིང་གུས་པས་ཕྱག་བགྱི་བའི་ཕྱིར་དང་། སྔོན་ལྷ་བླ་མ་ཁུ་དབོན་
དང་འབྲོམ་རྒྱལ་བའི་འབྱུང་གནས་སོགས་ཀྱིས་ལྷ་གཅིག་དཱི་པཾ་ཀ་ར་ཤྲཱི་ཛྙཱ་
ན་སྤྱན་ཇི་ལྟར་དྲངས་པ་དེ་ལྟར་དུ་དུས་འདིར་ཡང་། མཁས་གྲུབ་ཀྱི་དབང་
ཕྱུག་རྗེ་བཙུན་བླ་མ་ངག་དབང་འཇིགས་མེད་རྡོ་རྗེ་དཔལ་བཟང་བོ་ལུགས་
གཉིས་ཀྱི་བཀོད་པ་བསམ་གྱིས་མི་ཁྱབ་པ་དང་བཅས། མཁས་གྲུབ་བྱེ་བའི་
འབྱུང་གནས་དཔལ་རྩི་ནང་མི་འགྱུར་བདེ་ཆེན་གླིང་དུ་བྱོན་ཏེ། དཔལ་
ལྡན་ཤངས་པ་རིན་པོ་ཆེའི་ཆོས་སྐོར་འདི་ལ་རྒྱལ་བ་རྡོ་རྗེ་འཆང་ཆེན་པོ་ནས་
མཁས་གྲུབ་ཁྱུང་བོའི་བར་དང་། དེ་ནས་རིམ་བཞིན་བརྒྱུད་པ་ཟམ་མ་
ཆད་པས་བྱིན་རླབས་ཀྱི་དྲོད་མ་ཡལ་བའི་བརྒྱུད་པ་གསེར་རིའི་ཕྲེང་བ་ལྟར་
ཆེས་མང་བོ་ཡོད་ནའང་། འདིར་བྱིན་རླབས་ཉེ་བརྒྱུད་ལ་ཁམས་ཀྱི་མཁས་
གྲུབ་ཆེན་པོ་ཀོང་སྤྲུལ་བློ་གྲོས་མཐའ་ཡས་ནས་ཡོན་ཏན་གཏེར་བརྒྱའི་མཛོད་
འཆང་བདེ་ཆེན་བདེ་བའི་རྡོ་རྗེ། རྣལ་འབྱོར་མཐར་ཕྱིན་ཀུན་དགའ་
གསང་བ་མཐའ་ཡས། བཀའ་དྲིན་མཚུངས་ཟླས་དབེན་ཞིང་སྙིགས་དུས་
འགྲོ་བའི་རྣམ་འདྲེན་ཀུན་དགའ་ཐུགས་རྗེ་དཔལ་བཟང་བོ་ལ་སོགས་པ་ནས་
བརྒྱུད་པའི་བྱིན་རླབས་ཆུ་བོའི་བཀའ་རྒྱུན་མ་ནུབ། གྲུབ་ཐོབ་བརྒྱུད་
པའི་ཟམ་པ་མ་ཆད། ཉམས་དང་རྟོགས་པའི་འཆར་སྒོ་མ་འགགས།
ཆོས་བདག་མཁའ་འགྲོའི་བཀའ་རྒྱ་མ་ཉམས་པའི་ཤངས་པ་བཀའ་བརྒྱུད་
ཀྱི་ཆོས་སྐོར་ཡོངས་སུ་གྲགས་པ་ལས་རྩ་བ་ནི་གུ་ཆོས་དྲུག སྡོང་བོ་ཕྱག་
རྒྱ་ཆེན་པོ། ཡལ་ག་ལམ་ཁྱེར་རྣམ་གསུམ། མེ་ཏོག་མཁའ་སྤྱོད་དཀར་
296



ཇོ་ནང་ཨེ་ཙིའི་ ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
དམར། འབྲས་བུ་འཆི་མེད་འཆུག་མེད་ལྔ་ནི་གདམ་ངག་འདིའི་ལུགས་
ཀྱི་སྙིང་བོ་ཡིན་ཞིང་། ཆོས་དྲུག་ནང་གི་བཀའ་བཅུའི་ཐོག་མར། བྱིན་
རླབས་སྒོ་འབྱེད་ཀྱི་བཀའ་གཉིས། བདེ་མཆོག་ལྷ་ལྔའི་དབང་། ལྷ་ལྔའི་
ཏིང་འཛིན་གྱི་དབང་། བྱིན་རླབས་ཁོག་ཕབ་ཀྱི་བཀའ་གཉིས། སྒྱུ་ལུས་
དབང་མོ་ཆེ་བ་དང་། རྒྱུད་སྡེ་ལྔའི་ཏིང་ངེ་འཛིན་གྱི་དབང་བཞི། བྱིན་
རླབས་གཞུང་ཤིང་གི་བཀའ་དྲུག གཏུམ་མོ། སྒྱུ་ལུས། རྨི་ལམ། འོད་
གསལ། འཕོ་བ། བར་དོ་སྟེ་དེའི་དབང་དང་ནང་གི་བཀའ་བཅུ། སྡོང་
བོ་ཕྱག་རྒྱ་ཆེན་པོའི་སྐོར་ལ། ཐོག་མར་གའུ་མའི་དབང་། ལུས་འཆི་མེད་
ཀྱི་བཀའ། སེམས་འཆི་མེད་ཀྱི་བཀའ། ཡལ་ག་ལམ་ཁྱེར་རྣམ་གསུམ་
ནི། དུག་ལྔ་ལམ་ཁྱེར་གྱི་བཀའ། བླ་མ་ལམ་ཁྱེར་གྱི་བཀའ། ཡི་དམ་ལམ་
ཁྱེར་གྱི་བཀའ་འོ། །འབྲས་བུ་མཁའ་སྤྱོད་དཀར་དམར་ནི། མཁའ་སྤྱོད་
དཀར་མོ། མཁའ་སྤྱོད་དམར་མོ། མཁའ་སྤྱོད་མ་གསུམ་ཕྲུག རྗེས་
སུ་ཡི་རངས། སྨོན་ལམ་བཀའ་བརྒྱ་མ་དང་ལྔའོ། །དེ་རྣམས་ཀྱི་དབང་
ནི་ཕྱིའི་བཀའ་བཅུའོ། །དེ་ལས་གཞན་པའི་གསང་སྒྲུབ་སྐོར་གསུམ་དང་།
བཀའ་སྲུང་མགོན་པོའི་སྐོར་སོགས་ཆ་ལག་མང་དུ་ཡོད་པ་ལས། འདིར་
དཔལ་ལྡན་ཤངས་པ་བཀའ་བརྒྱུད་ཀྱི་གསང་སྒྲུབ་ལྔའམ་གསུམ་དུ་གྲགས་
པ་ལས། དང་བོ། བདེ་མཆོག་གསང་སྒྲུབ། ཕྱག་རྡོར་གསང་སྒྲུབ། རྣམ་
འཇོམས་གསང་སྒྲུབ། རྒྱས་པར་སྤྱན་རས་གཟིགས་ཀྱི་གསང་སྒྲུབ། རྟ་
མགྲིན་གསང་སྒྲུབ་དང་ལྔའོ། །དེ་ནས་མཁའ་འགྲོ་མ་སི་ཀ་སིདྷིའི་བཀའ་
དབང་། ལྷ་བཞི་དྲིལ་སྒྲུབ་ཀྱི་བཀའ་ནི། མགོན་པོ། སྤྱན་རས་གཟིགས།
297



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
སྒྲོལ་མ་རྣལ་འབྱོར་མའོ། །མགོན་པོའི་བཀའ་བཅུ་གསུམ་ནི། གཙོ་བོ་
མགོན་པོ་བར་ཆད་ཀུན་སེལ་གྱི་བཀའ། གཏོར་དབང་བར་ཆད་ཀུན་
སེལ། གྲིབ་སེལ་མགོན་པོ། བླ་མ་མགོན་པོ་དབྱེར་མེད་དམ་པ། གནད་
དབབས་དང་མཁའ་འགྲོ་དབང་སྡུད་ལྷན་ཅིག་པ། མགོན་པོ་མཆིན་ཁ།
ས་ར་ཧའི་ལུགས་ཀྱི་ཞལ་གསུམ་ཕྱག་དྲུག་པ། མགོན་པོ་རྒྱུན་ཅན་གསང་
སྒྲུབ་ཡུམ་ཅན། ལྷ་བཞིའི་དྲིལ་སྒྲུབ། དབང་གི་རྒྱལ་བོ། ཚེ་བདག་
མགོན་པོ། མགོན་པོ་སྙིང་ཞུགས། ཡིད་བཞིན་ནོར་བུ་རྣམས་སོ། །མགོན་
པོ་སྙིང་ཞུགས་ཆེ་བ། ༈ འདི་བསྟན་བདག་ཆེ་བ་མ་གཏོགས་ཡོངས་ལ་མི་བསྐུར་རོ། །)
ཀེ་ཊ་པ་ལའི་ད གོས་དབང་གི་དབང་བཅས་ཡོངས་སུ་རྫོགས་པ་རྗེ་བཙུན་
བླ་མ་ངག་དབང་འཇིགས་མེད་རྡོ་རྗེའི་གསུང་གི་དབང་ཕྱུག་ལ་མངའ་བརྙེས་
པའི་ལྗགས་རྣམ་པར་བསྐྱོད་དེ་གང་ལ་གང་འཚམས་ཀྱི་ཟབ་གསང་ཆོས་ཀྱི་
འཁོར་ལོ་བསྐོར་བས་གདུལ་བྱ་སྨིན་གྲོལ་ལ་བཀོད་པ་སོགས་སྐལ་བ་བཟང་
བོ་རྫོགས་ལྡན་གྱི་དཔལ་ལས་ལྷག་པར་མངོན་དུ་གྱུར་པའི་བཀའ་དྲིན་གཏང་
རག་མཚོན་ཙམ་དུ་སྣོད་བཅུད་ཞིང་ཁམས་རྒྱ་མཚོའི་བཀོད་པ་ཡིད་དུ་འོང་
བའི་སྣ་དྲངས་ཏེ་སྐུ་ཚེ་མགོན་པོ་ཚེ་མཐའ་ཡས་པའི་ངོ་བོར་བཞུགས་པ་སྐུ་
ཡི་རྟེན། གསུང་དབྱངས་ཡན་ལག་དྲུག་ཅུའི་སྙན་པ་སྒྲོགས་པའི་རྟེན་
མཚོན་གླེགས་བམ་གསུང་གི་རྟེན། ཐུགས་ཡེ་ཤེས་ཆེན་པོའི་བདག་ཉིད་
བདེ་སྟོང་ཟུང་འཇུག་གི་ངོ་བོ་ཡིན་པར་མཚོན་དོན་རྡོ་རྗེ་དང་དྲིལ་བུ་ཐུགས་
ཀྱི་རྟེན། རང་གཞན་སེམས་ཅན་ཐམས་ཅད་ཀྱི་ལུས་ལོངས་སྤྱོད་དུས་
གསུམ་གྱི་དགེ་བའི་དངོས་པོ་བཅས་ལྟོས་པ་མེད་པར་ཕུལ་བ་ལགས་ན་དངོས་
238



ཇོ་ནང་ཨེ་ཝཾ་ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
འབྱོར་གྱི་འབུལ་སྤམ་པདྨའི་རྩ་བ་ལྟར་ཕྲ་རུང་། བདག་ཅག་བསོད་ནམས་
ཀྱི་ཕུང་བོ་ཡོངས་སུ་རྫོགས་པར་བྱ་བའི་ཕྱིར་ཆགས་བྲལ་གསེར་དང་བུང་
བ་མཉམ་པའི་ཡེ་ཤེས་ཀྱི་གཟིགས་ངོར་ཡིད་ཙམ་མངའ་བར་ཞུས་ནས།
སླར་ཡང་གསོལ་བ་འདེབས་པའི་སྙིང་བོ་ནི། སྤྱིར་རྣམ་འདྲེན་རྒྱལ་བ་
མཉམ་མེད་ཟས་གཙང་སྲས་ཀྱི་ལུང་རྟོགས་ཀྱི་བསྟན་པ་རིན་པོ་ཆེ་སྒོ་ཀུན་
ནས་ཕྱོགས་ཐམས་ཅད་དུ་དར་ཞིང་རྒྱས་པ་དང་། ཁྱད་པར་དུ་དཔལ་
རྒྱལ་བ་ཇོ་ནང་བ་ཆེན་པོའི་ཟབ་མོ་གཞན་སྟོང་དབུ་མའི་ལྟ་བ་ཉིན་བྱེད་འོད་
སྟོང་འབར་བས་ས་གསུམ་འགྲོ་བློའི་མུན་པ་སེལ་ཞིང་། དགེ་མཚན་འོད་
སྣང་འབུམ་གྱིས་ངེས་གསང་པདྨོའི་གེ་སར་འདབ་སྟོང་རྣམ་པར་བཞད་པ་
དང་། ཡང་དགོས་སུ་དཔལ་མི་འགྱུར་ངེས་དོན་བདེ་ཆེན་གླིང་གི་ཆོས་གྲྭ་
ཆེན་པོ་འདི་ཉིད་ཀྱི་མཁས་མང་འདུས་སྡེ་རྒྱ་མཚོའི་ལམ་བསླབ་པ་གསུམ་
གྱི་ཉམས་ལེན་དང་། ལུང་སྡེ་སྣོད་གསུམ་གྱི་འཆད་ཉན་ཐོས་བསམ་སྒོམ་
གསུམ། འཆད་རྩོད་རྩོམ་གསུམ་སོགས་ཆོས་སྤྱོད་བཅུའི་བྱ་བ་ཁྱད་པར་
ཅན། གོང་ནས་གོང་དུ་འཕེལ་ཞིང་རྒྱས་པ་དང་། རྒྱུ་སྦྱོར་བ་བསྟན་པའི་
སྦྱིན་བདག་རྣམས་ཀྱི་མི་མཐུན་ཉེར་འཚེའི་རིགས་ཐམས་ཅད་ལྷག་མེད་དུ་
དབྱིངས་སུ་ཞི་ནས་མཐུན་རྐྱེན་ཚེ་དང་བསོད་ནམས་དཔལ་དང་འབྱོར་བ་
སྙན་གྲགས་རླུང་རྟ་རིགས་རྒྱུད་སོགས་ཡར་ངོའི་ཟླ་བ་ལྟར་གོང་ནས་གོང་
དུ་འཕེལ་ཞིང་རྒྱས་པ་དང་། སྤྱིར་ཡངས་པའི་རྒྱལ་ཁམས་མཐའ་དབུས་
ཀུན་ཏུ་བདེ་སྐྱིད་རྫོགས་ལྡན་གྱི་དཔལ་ལ་མངོན་པར་རོལ་བའི་སྐྱབས་འཇུག་
ལྷོད་པ་མེད་པ་ཞུ་བ་དང་། ལྷག་པར་གངས་ཅན་བསྟན་སྲིད་ཀྱི་དོན་དུ་
299



ཀུན་དགའ་དཔལ་ལྡན་རྒྱ་མཚོའི་གསུང་འབུམ། །
རང་སྲོག་བློས་གཏང་བའི་སེར་སྐྱ་སུ་ཡིན་ཡང་ཐར་བ་དང་ཐམས་ཅད་མཁྱེན་
པའི་གོ་འཕང་མྱུར་དུ་ཐོབ་པའི་སྐྱབས་འཇུག དེ་ལྟར་གང་ཞུས་པ་ཐམས་
ཅད་བླ་མ་དགེ་འདུན་ཆོས་སྲུང་དང་བཅས་པའི་ཐུགས་དམ་རྡོ་རྗེའི་རྭ་གུར་
ནས་ནམ་ཡང་མི་འདོར་བ་མཁྱེན་མཁྱེན་ཞུ།
སླར་སྨྲས་པ།
རིགས་ལྡན་པད་དཀར་འཛིན་པ་ངུར་སྨིག་གི །
གར་གྱི་རྣམ་རོལ་ཀུན་མཁྱེན་ཇོ་ནང་བས། ། །
གཞན་སྟོང་རིགས་པ་བཞད་པའི་སྙན་པའི་དབྱངས། །
སྲིད་ཞིའི་ཏོག་ཏུ་འཕུར་བའི་ཚུལ་ལ་བསྔགས། །
གངས་ཅན་འདི་ན་རྒྱལ་བ་གཉིས་པ་བཞིན། །
དང་བོའི་སངས་རྒྱས་དུས་ཀྱི་འཁོར་ལོ་ཡི། །
ཕྱི་ནང་གཞན་གསུམ་དོན་ཀུན་ཚུལ་བཞིན་དུ། །
སྨྲ་བའི་སྐྱེས་བུ་ཁྱོད་ཉིད་གཅིག་པུར་ངེས། །
གང་གི་མཁྱེན་བློ་ཟབ་རྒྱས་རྒྱ་མཚོ་ཆེར། །
མདོ་སྔགས་རྒྱུད་སྡེའི་དོན་ཟབ་ནོར་བུས་གཏམས། །
རྣམ་དཔྱོད་བློ་གྲོས་གྲུར་ཞུགས་ཡིད་བཞིན་ནོར། །
ཚུལ་བཞིན་ལེན་མཁས་སྒྲོལ་མགོན་མཆོག་ཁྱོད་ངེས། །
300



ཇོ་ནང་ཨེ་ཝཾ་ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
ཟབ་གསང་མན་ངག་ཟབ་མོ་མཐའ་ཡས་ཀྱང་། །
མ་བཅོས་ཡིད་ཆེས་མངོན་རྟོགས་ཉམས་མྱོང་ཀུན། །
དུས་ཀྱི་མཐའ་འདིར་འབྱུང་ལ་ཐེ་མི་ཚོམ། །
མཁའ་འགྲོ་ནི་གུའི་ཞལ་གདམས་འདི་རྨད་བྱུང་། །
མི་གཡོ་གསུམ་ལྡན་སྦྱོར་བ་ཟབ་མོ་ཡིས། །
རྡོ་རྗེའི་ལུས་ལ་བསྟུན་པའི་ངང་ཚུལ་གྱིས། །
ཉམས་རྟོགས་ཟབ་མོ་ཀློང་ནས་རྡོལ་བ་ཡི། །
ངག་དབང་འཇིགས་མེད་རྡོ་རྗེ་མཆོག་ཁྱོད་རྒྱལ། །
ཀུན་མཁྱེན་དོལ་པོའི་མདོ་སྔགས་བསྟན་པའི་བཅུད། །
གངས་རིའི་ཁོར་ཡུག་ཡངས་པའི་ལྗོངས་འདི་ན། །
ཡོངས་རྫོགས་སྤེལ་ལ་འགྲན་པའི་ཟླ་བྲལ་བ། །
མཚན་ལྡན་རྩ་བའི་བླ་མ་རྗེས་སུ་དྲན། །
རྒྱལ་བསྟན་འཛིན་ལ་བརྩོན་པ་མི་འདོར་ཞིང་། །
རིས་མེད་བསྟན་འཛིན་སྐྱེས་བུའི་ཚོགས་རྣམས་ཀྱི། །
ཞབས་ཟུང་རྡོ་རྗེའི་ཁྲི་ལས་མི་གཡོ་ཞིང་། །
མཛད་འཕྲིན་ཀུན་གསལ་མཐའ་ལས་བརྒལ་གྱུར་ཅིག །
301



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བསླབ་གསུམ་ཁྲིམས་ཀྱི་དྲི་བསུང་ལེགས་འཐུལ་ཞིང་། །
འཛིན་མའི་ཁྱོན་འདིར་རྣམ་པར་མཛད་བཟང་རྒྱུན། །
ལུང་རྟོགས་ཡོན་ཏན་མེ་ཏོག་འདབ་སྟོང་བཀྲ །
དགེ་འདུན་གུར་གུམ་ཚལ་ཆེན་རྒྱས་གྱུར་ཅིག ། །
བསྟན་པའི་མཛོད་འཛིན་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ནོར་འཛིན་ཡོངས་འགེང་ཞིང་། །
བསྟན་པའི་སྦྱིན་བདག་མངའ་ཐང་དགུང་དུ་སྙེག །
བསྟན་པ་ཡུན་རིང་གནས་པའི་བཀྲ་ཤིས་ཤོག ། །
ཚེ་གཅིག་ཉིད་ལ་ཁ་སྦྱོར་བདུན་ལྡན་སྐུ། །
རྡོ་རྗེ་འཆང་ཆེན་དུས་ཀྱི་འཁོར་ལོ་ཡི། །
གོ་འཕང་ཐོབ་ནས་རིང་བོར་མི་ཐོགས་པར། །
སྲིད་པའི་མཚོ་ལས་འགྲོ་ཀུན་སྒྲོལ་གྱུར་ཅིག །
ངེས་དོན་མཐར་ཐུག་ཀུན་མཁྱེན་ཇོ་ནང་བའི། །
བསྟན་པ་ཕྱོགས་བཅུའི་ས་སྟེང་ཀུན་ཏུ་ཁྱབ། །
ནམ་ཡང་ནུབ་པ་མེད་པར་ཆུ་རྒྱུན་བཞིན། །
འཁོར་བ་ཕྱི་མཐའི་བར་དུ་འཇུག་གྱུར་ཅིག །
ཅེས་མཎྜལ་བཤད་པ་འདི་ཉིད་རྩི་ནང་དབྱིངས་རིག་གི་ངོར་རང་གི་ལོ་མང་པོའི་སྔོན་དུ་བྲིས་པ་ཞིག་ལ་ཁ་
ཅུང་ཟད་བསྒྱུར་ཏེ་ཀུན་དགའ་དཔལ་ལྡན་གྱིས་ (༢༠༡༣ ) ལོར་བསྒྲིག་པ་དགེ
302



ཇོ་ནང་ཨེ་ཝཾ་ཤེས་རིག་དཔེ་ཚོགས།
ཐོར་བུ་ཕྱོགས་བསྡུས་དད་པའི་འཇུག་ངོབ་ས།
པོད་བཅུ་གཉིས་པ།
༄༅། །དཔལ་ལྷ་མོ་ཙུནྡ་ལ་བརྟེན་ནས་གཏེར་བུམ་སྒྲུབ་
ཚུལ་དགེ་ལེགས་འདོད་འཇོ་ཞེས་
བྱ་བ་བཞུགས་སོ། །
ན་མོ་གུ་རུ་སུ་ཀ་རུ་ཎ་བྱུ
གང་ཞིག་ཡིད་ཀྱི་ཆུ་མཚོ་ཤར་ཙམ་གྱིས། །
དགེ་ལེགས་ཀུ་མུཏ་འདབ་བརྒྱ་བཞད་མཛད་པ། །
རྒྱལ་ཀུན་ཡུམ་གཅིག་ལྷ་མོ་ཙུནྡ་ལ། ། །
གུས་པས་འདུད་དོ་བརྩེ་བས་རྗེས་འཛིན་མཛོད།།
དེ་ལ་འདིར་འཇམ་མགོན་བླ་མ་ཏཱ་ར་ནཱ་ཐའི་སྒྲུབ་ཐབས་རིན་འབྱུང་ལས་བྱུང་བའི་དཔལ་ལྷ་མོ་ཙུནྡའི་སྒོ་ནས་
གཏེར་བུམ་སྒྲུབ་ཚུལ་བཤད་པ་ལ། དེ་ཡང་ཐོག་མར་དཔལ་ལྷ་མོའི་སྐུ་གཟུགས་ཀྱི་མདུན་དུ་མཆོད་པ་ཅི་འབྱོར་བཤམས་
ནས་གཏེར་བུམ་རབ་ལ་གསེར་དངུལ་ཐང ས་དང་། འབྲིང་ཤེལ་དང་དཀར་ཡོལ་ཐ་མ་རྫ་བུམ་གསར་བའམ་ཡང་ན་
རས་དཀར་ཀྱིས་བཟོས་པའི་བྲེ་གང་ཤོང་བའི་ཚོད་ལས་མི་ཆུང་བའི་ངོས་ལ་བཀྲ་ཤིས་རྫས་རྟགས་ཀྱིས་མཚོན་ཞིང་། དེའི་
ནང་དུ་འབྲུ་སྣ་དང་རིན་པོ་ཆེའི་རིགས་དང་། བུམ་རྫས་ཉེར་ལྔ་སོགས་མདོར་ན་ཡོ་བྱད་ཐམས་ཅད་གཟའ་སྐར་བཟང་
བོ་ལ་བསགས་པས་བཀང་ངོ༌། །དེ་ནས་ལྷ་མོའི་སྔགས་ཀྱི་མཇུག་ཏུ་ཁམས་གསུམ་གྱི་ཚེ་དང་བསོད་
ནམས་དཔལ་དང་འབྱོར་པ་ཐམས་ཅད་སྦྱིན་པའི་བདག་པོའི་དབང་དུ་སྡུས་
ཤིག་ཅེས་པའི་མཇུག་ཏུ་རྟེན་འབྲེལ་སྙིང་བོ་དང་སུ་པྲ་ཏིའི་སྔགས་བྲིས་ལ་དབུ་ནས་ནང་དུ་དྲིལ་ལ་གཞུག
གཞན་ཡང་མཆོད་བཤམས་རྣམས་ཁྲལ་དང་སླ་ཆོས་སུ་མ་སོང་བར་ཚོགས་བསགས་པའི་ཐབས་སུ་འགྲོ་ངེས་སུ་བྱ་སྟེ་སྤྱི་འགྲོས་
ལྟར་བྱའོ། །ཐོག་མར་སྐྱབས་འགྲོ་སེམས་བསྐྱེད་ནས་བཟུང་སྟེ་དཔལ་ལྷ་མོ་ཙུནྡའི་བདག་བསྐྱེད་བཟླས་པའི་བར་བྱའོ། །དེ་
ནས་གཏེར་བུམ་དང་གཡང་རྫས་མཆོད་རྫས་སོགས་ལ་ཆབ་ཀྱིས་བྲན་ལ། བསངས་སྦྱངས་ སྟོང་བའི་ངང་
303



ཀུན་དགའདཔལ་ལྡན་རྒྱུ་མཚོའི་གསུང་འབུམ།
ལས་ཕྱི་སྣོད་ཀྱི་འབྱོར་བ་ཕུན་སུམ་ཚོགས་པ། ནང་བཅུད་ཀྱི་དཔལ་འབྱོར་
ཐམས་ཅད་ཧཱུཾ་ལས་བྱུང་བའི་བུམ་པ་མཛེས་ཤིང་ཡིད་དུ་འོང་བའི་ནང་དུ་
ཨོ་ཨཱ ཧཱུྃ་ལས་རིན་པོ་ཆེ་སྨན་སྣ་འབྲུ་རིགས་དར་ཟབ་སོགས་གཡང་རྫས་
མ་ལུས་པས་གཏམས་པ། གཞན་ཡང་གཡང་རྫས་དང་མཆོད་པའི་ཡོ་བྱད་
ཐམས་ཅད་འཕགས་པ་ཀུན་ཏུ་བཟང་བོའི་མཆོད་སྤྲིན་ལྟར་ནམ་མཁའི་ཁམས་
ཐམས་ཅད་ཡོངས་སུ་གང་བར་གྱུར་པར་བསམ་ལ། སྔགས་དྲུག་ཕྱག་དྲུག་གིས་བྱིན་རླབས་
དང་བདེན་སྟོབས་སོགས་བརྗོད༔ དེ་ནས་བུམ་པ་ལ་ཆབ་བྲན་ལ། བསངས་སྦྱངས། སྟོང་བའི་ངང་ལས་
པཾ་ལས་པདྨ་དང་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ་ལས་རིན་པོ་ཆེ་
སྣ་ཚོགས་ལས་གྲུབ་པའི་ཕྱི་བུམ་པའི་དབྱིབས་ཅན། ནང་གཞལ་ཡས་ཁང་
མཚན་ཉིད་ཐམས་ཅད་ཡོངས་སུ་རྫོགས་པ། ཤིན་ཏུ་ཉམས་དགའ་བ་
ལོངས་སྤྱོད་དུ་མས་གང་བའི་དབུས་སུ་པད་ཟླ་ལ་ཧཱུྃ་དཀར་བོ་ལས། ལྷ་
མོ་ཙུནྡ་དཀར་མོ་འོད་ཟེར་དམར་བོ་འབར་བ་སོགས་སྒྲུབ་ཐབས་རིན་འབྱུང་ལྟར་དམ་ཚིག་
པ་བསྐྱེད་པ། ཡེ་ཤེས་པ་སྤྱན་འདྲེན་སོགས་ཀྱི་མཐར། བཟླས་དམིགས་ནི། རང་གི་ཐུགས་ཀའི་ས་བོན་
ལས་འོད་ཟེར་འཕྲོས་བུམ་ནང་གི་ལྷ་མོའི་ཐུགས་ཀའི་ཧཱུཾ་ཡིག་དཀར་བོ་ལ་
ཕོག་པས་ཐུགས་རྒྱུད་རང་དབང་མེད་པར་བསྐུལ་ཏེ་ལྷ་མོའི་ཐུགས་ཀ་ནས་
འོད་ཟེར་དཔག་ཏུ་མེད་པ་འཕྲོས་ཏེ་སངས་རྒྱས་ཐམས་ཅད་ལ་མཆོད་པས་
མཉེས་པར་བྱས། སེམས་ཅན་ཐམས་ཅད་དབུལ་བའི་སྡུག་བསྔལ་ལས་
བསྒྲལ། འོད་ཟེར་ཚུར་འདུས་པས་འཇིག་རྟེན་ཁམས་ཀྱི་ཚེ་དང་བསོད་
ནམས་མཐུ་སྟོབས་དབང་ཕྱུག་དཔལ་འབྱོར་སྙན་གྲགས་གཟི་བརྗིད་ཟས་
ནོར་ལོངས་སྤྱོད་ལ་སོགས་པའི་ཕྱྭ་གཡང་ཕུན་སུམ་ཚོགས་པ་ཐམས་ཅད་བསྡུས་
304



ཇོ་ནང་ཨེ་ཙཤེས་རིག་དཔེ་ཚོགས། ཐོར་བུཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
ཏེ་ལྷ་མོའི་ཐུགས་ཀའི་ཧཱུྃ་ལ་སིབ་སིབ་ཐིམ་པས་སྐུ་ལུས་ཀྱི་ནང་ཐམས་ཅད་
འོད་ཟེར་གྱིས་གང་བའི་གཟི་བརྗིད་བཀྲག་མདངས་ཕུན་སུམ་ཚོགས་པར་
བསམ། ཡང་ལྷ་མོའི་སྐུའི་ཆ་ཐམས་ཅད་ལས་འདོད་དགུའི་རྫས་བབས་
པའི་བང་མཛོད་དང་ཁྱིམ་ཐམས་ཅད་གང་བར་བསམ་ལ། བཟླས་པ་བྱ་སྟེ། ན་
མ ༉ སནྟ་བུདྡྷཱ་ནཾ། སམྱཀཾ་བུདྷ་ཀོ་ཊཱི་ནཱི། ཏཱདྱ་ཐཱ། ཨོ་ཙ་ལེ་ཙུ་ལེ་ཙུནྡེ་
སྭཱ་ཧཱ། ཞེས་པ་ཉིད་གང་འགྲུབ་བཟླའོ། །ཡང་བུམ་ནང་གི་ལྷ་མོའི་ཐུགས་ཀ་ནས་འོད་
ཟེར་འཕྲོས་ཏེ་སངས་རྒྱས་སྲས་དང་བཅས་པ་ལ་མཆོད་པས་དེའི་ཐུགས་རྒྱུད་
སྐུལ་ནས་སྐུ་ལས་འོད་ཟེར་དཔག་ཏུ་མེད་པ་འཕྲོས་པས་འབྱུང་བཞིའི་བཅུད་
དང་སངས་རྒྱས་སྲས་དང་བཅས་པ་ཐམས་ཅད་ཀྱི་བྱིན་རླབས། སེམས་
ཅན་ཐམས་ཅད་ཀྱི་བདེ་སྐྱིད་ཐམས་ཅད་འོད་ཟེར་གྱི་རྣམ་པ་དང་། བཀྲ་
ཤིས་རྫས་རྟགས་བརྒྱད་དང༌། རིན་པོ་ཆེ་སྣ་བདུན་དང་། དཔག་བསམ་
གྱི་ཤིང་། གཏེར་གྱི་བུམ་པ། ཡིད་བཞིན་གྱི་ནོར་བུའི་རྣམ་པ་དང་། གཞན་
ཡང་དཔལ་ལྷ་མོའི་སྐུ་དཔག་ཏུ་མེད་པ་དང༌། གསུང་ཡིག་འབྲུའི་རྣམ་
པ་དང་། ཐུགས་ཕྱག་མཚན་གྱི་རྣམ་པར་བཀུག་ནས་གཡང་རྟེན་ལ་ཐིམ་
པར་གྱུར། ཨོཾ་ཨཱ༔ ཧཱུྃ། ཨོཾ་སིདྡྷི་ཕ་ལ་ས་མ་ཡ་ཧཱུྃ་ཧཱུྃ་ཧཱུྃ། ཞེས་ཅི་འགྲུབ་བཟླས། མཆོད་
བསྟོད་ཡི་གེ་བརྒྱ་བས་ལྷག་ཆད་ཁ་བསྐང་། བར་འདིར་སྤྲོ་ཞིང་ནུས་ན་གཡང་འབོད་ཀྱི་རིགས་གང་ཤེས་འདོན་པར་
བྱའོ། །གཏོར་ཆོག་མཐའ་གཅིག་ཏུ་དགོས་པ་མ་ཡིན་ཀྱང་སྤྲོ་ན། གཏོར་མ་བསངས་སྦྱངས། སྟོང་བའི་ངང་
ལས་ཧཱུཾ་ལས་རིན་པོ་ཆེའི་སྣོད་ཡངས་ཤིང་རྒྱུ་ཆེ་བའི་ནང་ཧཱུཾ་ཞུ་བ་ལས་བྱུང་
བའི་གཏོར་མ་ཁ་དོག་དྲི་རོ་ནུས་པ་ཕུན་སུམ་ཚོགས་པ་བདུད་རྩིའི་རྒྱ་མཚོ་
ཆེན་པོར་གྱུར། ཨོཾ་ཨཱ༔ ཧཱུྃ། ལན་གསུམ་གྱི་ས་བྱིན་གྱིས་བརླབས། ལྷ་མོའི་ལྗགས་ཧཱུྃ་ལས་
305



ཀུན་དགའ་དཔལ་ལྡན་རྒྱུ་མཚོའི་གསུང་འབུམ།
བྱུང་བའི་འོད་ཀྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་བའི་
ཐུགས་རྒྱུད་ཟག་མེད་བདེ་བས་མཉེས་པར་བསམ། སྙིང་བོའི་མཐར་ཨ་ཀཱ་རོ་
བཏགས་པས་ཕུལ མཆོད་པ་ནི་ཨགྷཾ་ནས་ཤཔྟའི་བར་གྱིས་མཆོད༔ སྙིང་པོའི་མཐར་འབྲུ་གསུམ་བཏགས་
པས་ནང་མཆོད་ཕུལ། བསྟོད་པ་ནི། ཆོས་དབྱིངས་བདེ་བ་ཆེན་པོའི་ཕོ་བྲང་ན། །རྒྱལ་
ཀུན་སྐྱེད་ཡུམ་ལྷ་མོ་ཙུནྡ་དཀར། །ཡིད་བཞིན་རེ་བ་སྐོང་བའི་བདེ་སྟེར་མ། །
དགོས་འདོད་བདེ་ལེགས་སྩོལ་མཛད་ཁྱོད་ལ་བསྟོད། །མཆོད་སྦྱིན་གཏོར་
མ་སོགས་ནས་ཡིད་ལ་འདོད་པ་ཀུན་འགྲུབ་ཤོག་གིས་འདོད་དོན་གསོལ་བ་གདབ། དེ་ཡན་ཆད་
ཀྱིས་ག། ཏེ ར་བུམ་ཐུན་བཞིའམ་གཉིས་སོགས་ཇི་ལྟར་འོས་པར་སྦྱར་རོ། །
༧ དེ་ནས་མཆོད་བསྟོད་ཡིག་བརྒྱ་བཟོད་གསོལ་བརྟན་བཞུགས་དང་། བསྔོ་བ་སྨོན་ལམ་བཀྲ་ཤིས་ཀྱིས་མཐའ་བརྒྱན་
པར་བྱའོ། །བརྟན་བཞུགས་ཀྱི་སྐབས་སུ། ཕྱོགས་བཅུ་ན་བཞུགས་པའི་སོགས་ནས་བརྟན་པར་
བཞུགས་སུ་གསོལ། ཁྱད་པར་དུ་གཏེར་ཆེན་པོའི་བུམ་པ་བཟང་བོ་འདི་
རྣམས་ལ་བསྐྱེད་ཅིང་སྤྱན་དྲངས་པའི་ལྷ་ཚོགས་རྣམས་ཇི་སྲིད་འབྱུང་བ་བཞིས་
གནོད་པས་མ་ཞིག་གི་བར་དུ་བརྟན་པར་བཞུགས་སུ་གསོལ། བརྟན་
པར་བཞུགས་ནས་ཀྱང་བདག་དང་སེམས་ཅན་ཐམས་ཅད་ལ་ལོག་པའི་འཚོ་
བ་མ་ཡིན་པར་ཆོས་དང་མཐུན་པའི་འབྱོར་བ་ཕུན་སུམ་ཚོགས་པ་བསྩལ་དུ་
གསོལ། སུ་པྲ་ཏི་སོགས་དང་རྟེན་སྙིང་མང་དུ་བརྗོད་ཅིང་མེ་ཏོག་འཐོར་རོ། །གཏེར་སྦད་སོགས་ཀྱང་དགོས་
ན་རྗེས་ཆོག་གི་སྔོན་དུ་བྱ་སྟེ། ཧཱུཾ་འབྱུང་བ་ལྔ་ནི་སངས་རྒྱས་དངོས། །ས་ཡི་ལྷ་མོའི་མཁའ་
ཕྱེས་ཤིག །སྐུ་གསུང་ཐུགས་ཡོན་འཕྲིན་ལས་ཀྱི། །སྒྲུབ་པ་ལས་ཀྱི་གཏེར་སྦེད་
དོ། །སྙིང་བོ་རིན་ཆེན་སྣ་ལྔ་འབྲུ། །སྨན་སྣ་དམ་རྫས་གཏོར་མ་ཡི། །ཡིད་བཞིན་
གཏེར་མཆོག་འདི་སྦས་པས། །འདིར་འདུས་རྣལ་འབྱོར་བདག་ཅག་རྣམས། །
3j6



ཇོ་ནང་ཨེ་ཝཾ་ ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
བླ་མེད་བྱང་ཆུབ་མ་ཐོབ་པར། །སྐྱེ་རྒ་ན་འཆིའི་དུས་བྱུང་ཚེ། །གཏེར་མཆོག་
འདི་ཡི་བྱིན་རླབས་ཀྱིས། །བདེ་ཐོབ་ལོངས་སྤྱོད་ལྡན་པར་ཤོག །ཕྱག་རྒྱ་ལྔ་
ཡིས་རྒྱས་གདབ་བོ། །ཡོན་ཏན་མཐའ་རྒྱས་བཀྲ་ཤིས་ཤོག །ཨོཾ་བཛྲ་རདྨ་པདྨ་
ཀརྨ་སིདྷི་ཧཱུཾ་ཧཱུཾ། རྡོ་ལེབ་ལ་རིགས་ལྔའི་ཕྱག་མཚན་བྲིས་པས་བཀབ་ནས། ཧཱུཾ་རྡོ་རྗེ་འབར་བའི་
རྒྱས་བཏབ་པས། །མི་ཤིག་མི་འགྱུར་རབ་ཏུ་བརྟན། །རིན་ཆེན་འབར་བའི་
རྒྱས་བཏབ་པས། །ཚེ་དང་བསོད་ནམས་དཔལ་འབྱོར་རྒྱས། །པདྨ་འབར་
བའི་རྒྱུས་བཏབ་པས། །ཆགས་མེད་སྐྱོན་བྲལ་ཡོན་ཏན་ལྡན། །རལ་གྲི་འབར་
བའི་རྒྱས་བཏབ་པས། །བདུད་བཞིའི་བར་ཆད་རྩད་ནས་བཅད། །འཁོར་
ལོ་འབར་བའི་རྒྱས་བཏབ་པས། །ཉོན་མོངས་འཁོར་བའི་སྡུག་བསྔལ་ཞི། །
རྒྱ་ལྔས་བཏབ་པའི་བྱིན་རླབས་ཀྱིས། །སངས་རྒྱས་བསྟན་པ་དར་བ་དང་། །
སེམས་ཅན་བདེ་སྐྱིད་ལྡན་པའི་ཕྱིར། །བསྟན་པའི་བཙས་སུ་འདི་གྱུར་ཅིག །
དེ་ཙམ་གྱིས་འཐུས་ཤིང་། གང་ལྟར་ཡང་ལས་ཀྱི་རྗེས་མི་མངོན་པར་བྱའོ། །
སྨྲས་པ།
ཙུནྡ་ལྷ་མོ་ཞེས་གྲགས་རྒྱལ་ཡུམ་མའི། །
འཕྲིན་ལས་ལ་བརྟེན་གཏེར་སྒྲུབ་ཟབ་མོ་འདི། །
འཇམ་མགོན་བླ་མའི་གསུངས་ལ་གཞི་བྱས་ནས། །
གབ་སྦས་མེད་པར་ཡི་གེའི་ལམ་དུ་སྤེལ། །
དད་བརྩོན་ལྷག་བསམ་དག་པས་ཟིན་པའི་སྒོས། །
ཚུལ་འདི་སྒྲུབ་ལ་བརྩོན་པའི་གང་ཟག་ལ། །
307



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཚེ་འདིར་ཚེ་རིང་ནད་མེད་བདེ་བས་འཚོ། །
མཐར་ཐུག་གཏན་བདེ་རེག་ལ་ཚེགས་མེད་དོ། །
འདིས་མཚོན་དགེ་བས་ལུས་ཅན་འགྲོ་བ་རྣམས། །
བསམ་འཕེལ་ནོར་དང་དཔག་བསམ་ཤིང་བཞིན་དུ། །
བསམ་པའི་རེ་བ་མ་ལུས་སྐོང་བའི་གཉེན་ ། །
ཙུནྡ་ལྷ་མོས་རྗེས་སུ་འཛིན་གྱུར་ཅིག །
ཅེས་དཔལ་ལྷ་མོ་ཙུནྡ་ལ་བརྟེན་ནས་གཏེར་བུམ་སྒྲུབ་ཚུལ་དགེ་ལེགས་འདོད་འཇོ་ཞེས་འདི་ལྟ་བུ་ཞིག་དགོས་
ཞེས་བསེ་དགོན་ཨ་གྲགས་སྤྲུལ་བའི་སྐུ་ནས་རྒྱལ་བ་ཚེ་དཔག་མེད་ཀྱི་སྐུ་ཡི་སྣང་བརྙན་གྱིས་གཙོས་ཆོས་
འཁོར་དུང་བཅས་དངོས་འབྱོར་སྤམ་མཐོ་བའི་སྐྱེས་དང་བཅས་བཀས་སྐུལ་བ་ལ་བརྟེན་ནས་ཀུན་དགའ་
དཔལ་ལྡན་དུ་འབོད་པས་ཉིས་སྟོང་བཅུ་གསུམ་ལོའི་ཟླ་ཚེས་བཟང་བོར་ཤར་མར་བྲིས་ཏེ་ཕུལ།
༄༅། །ལྷ་མོ་ཙུནྡའི་བུམ་སྒྲུབ་ཤིན་ཏུ་བསྡུས་
པ་བཞུགས་སོ། །
སྐྱབས་སེམས་སྔོན་དུ་སོང་ནས་རང་ཡི་དམ་ཀྱི་ང་རྒྱལ་ལ་གནས་བཞིན་འདི་སྐད། སྟོང་བའི་ངང་ལས་
སྐད་ཅིག་དྲན་རྫོགས་སུ། །ཕྱི་ནི་བུམ་པ་ནང་ནི་གཞལ་ཡས་ཁང་། །ཤིན་ཏུ་
ཉམས་དགའི་ལོངས་སྤྱོད་གང་བའི་དབུས། །པད་ཟླའི་གདན་ལ་ལྷ་མོ་ཙུནྡ་
དཀར། །དམ་ཡེ་དབང་བསྐུར་གཉིས་མེད་རང་བྱུང་རྫོགས། །ཐམས་ཅད་ཆོས་
སྐུ་གཅིག་གི་རོལ་བར་གསལ། །བདག་ཉིད་ཡི་དམ་ཐུགས་ཀའི་འོད་ཟེར་གྱིས། །
བུམ་ནང་ལྷ་མོ་ཙུནྡའི་རྒྱུད་སྐུལ་ཏེ། །བརྟན་གཡོའི་ལེགས་ཚོགས་མ་ལུས་
308



ཇོ་ནང་ཨེ་ཝཾ ཤེས་རིག་དཔེ་ཚོགས་ ཐོ ར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
བསྡུས་ནས་སུ། །སྒྲུབ་རྫས་རྟེན་ལ་བསྟིམ་ནས་བཅུད་ལྡན་མཛོད། །ཅེས་པའི་
དོན་ཡིད་ལ་བསམ་ཏེ་རང་སྔགས་ཀྱི་མཐར་སརྦ་སིདྡྷི་ཕ་ལ་ཧཱུཾ།ཞེས་བཏགས་པ་བཟླས་མཐར། དངོས་
བཤམས་ཡིད་སྤྲུལ་ཉེར་སྤྱོད་དག་གིས་མཆོད། །སྐུ་གསུང་ཐུགས་ཀྱི་ཡོན་ཏན་
རྒྱས་ལ་བསྟོད། །ལྷ་ཚོགས་འཁོར་བཅས་སྒྲུབ་གཏེར་རྣམས་ལ་ཐིམ། །ས་ཕྱོགས་
གང་སྦས་བཅུད་རྟེན་མཆོག་ཏུ་གྱུར། །དེ་ནས་བུམ་གཏེར་རྣམས་ཁ་བསྡམ་རྒྱས་གདབ་བྱ་ཞིང་
སུ་པྲས་མེ་ཏོག་འཐོར་བ་ཅི་རིགས་པས་འཐུས་སོ། །མཐར་བསྔོ་བ་བཀྲ་ཤིས་ཀྱིས་བརྒྱན་པར་བྱའོ། །ཞེས་ལྷ་མོ་ཙུནྡའི་བུམ་
སྒྲུབ་ཤིན་ཏུ་བསྡུས་པ་འདིའང་ཨ་གྲགས་སྤྲུལ་བའི་སྐུའི་བཀའ་བཞིན་ཀུན་དགའ་དཔལ་ལྡན་གྱིས་བྲིས་པ་དགེ །
༄༅། །ཚེ་དཔག་མེད་ལྷ་དགུའི་བསྐང་བ་རྒྱལ་ཀུན་
དགྱེས་པའི་བཞད་སྒྲ་ཞེས་བྱ་
བ་བཞུགས་སོ། །
བསྐང་རྫས་རྣམས་འདུ་བར་བྱས་ཏེ་སྔགས་དྲུག་ཕྱག་དྲུག་གིས་བྱིན་གྱིས་རླབས་ཏེ་ཡི་དམ་ལྷའི་ང་རྒྱལ་གྱི་ངང་ནས་
འདི་ལྟར་གྱེར་རོ། ། ཧཱུྃ༔ རང་བཞིན་རྣམ་དག་ཆོས་དབྱིངས་གདོད་མའི་གཤིས། །
འཕོ་མེད་གཞོམ་གཞིག་དང་བྲལ་ཡེ་ཤེས་ཀྱི། །བདག་ཉིད་བཅོམ་ལྡན་རྒྱལ་
བ་ཚེ་དཔག་མེད། །འཁོར་བཅས་ཐོགས་མེད་གནས་འདིར་གཤེགས་སུ་གསོལ། །
ཟག་མེད་དངོས་བཤམས་ཡིད་སྤྲུལ་མཆོད་པའི་ཚོགས། །རབ་ཡངས་གསེར་
ལྡན་འཛིན་མར་ཡོངས་བཀང་ནས། །ཚེ་དཔག་མེད་མགོན་ལྷ་དགུའི་དཀྱིལ་
འཁོར་ལ། །མཆོད་པས་དགྱེས་བཞེས་ཐུགས་དམ་བསྐང་བར་མཛོད། །ཚེ་
དང་ཡེ་ཤེས་དཔག་ཡས་མཛོད་འཛིན་པ། །སྐུ་མདོག་པདྨ་རཱ་གའི་ལྷུན་པོ་
309



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བཞིན། །ཕྱག་གཉིས་མཉམ་བཞག་ཚེ་ཡི་བུམ་པ་བསྣམས། །རྣམ་སྣང་ཚེ་དཔག་
མེད་མགོན་ཐུགས་དམ་བསྐང་། །ཉེས་པའི་དྲི་མ་གདོད་ནས་རྣམ་དག་ཅིང་། །
ཆུ་ཁམས་ཚེ་སྲོག་ཉམས་པ་བསྡུ་མཛད་པ་། །རྡོ་རྗེ་ཚེ་དཔག་མེད་མགོན་ཐུགས་
དམ་བསྐང་། །ཚེ་སྒྲུབ་མཐའ་རུ་ཕྱིན་པར་བྱིན་གྱིས་རློབས། །ལུས་ཅན་འགྲོ་
བའི་ཁམས་དབང་ཇི་བཞིན་དུ། །གང་འདུལ་སྒྱུ་མའི་རོལ་བ་མཐའ་ཟླས་པ། །
རིན་ཆེན་ཚེ་དཔག་མེད་མགོན་ཐུགས་དམ་བསྐང་། །ཚེ་སྒྲུབ་མཐའ་རུ་ཕྱིན་
པར་བྱིན་གྱིས་རློབས། །བརྩེ་ཆེན་ཐུགས་རྗེ་རྐང་འཐུང་གསར་བའི་ལྗོན། །
གཞན་ཕན་དྲི་བསིལ་སྣུམ་པོའི་དཔལ་སྦྱིན་པ། །པདྨ་ཚེ་དཔག་མེད་མགོན་
ཐུགས་དམ་བསྐང་། །ཚེ་སྒྲུབ་མཐའ་རུ་ཕྱིན་པར་བྱིན་གྱིས་རློབས། །ཕུལ་བྱུང་
སྤངས་རྟོགས་འོད་དཀར་སྣང་བ་ཡིས། །འཕྲིན་ལས་ཀུན་དའི་འདབ་ཁ་བཞད་
མཛད་པ། །ལས་ཀྱི་ཚེ་དཔག་མེད་མགོན་ཐུགས་དམ་བསྐང་། །ཚེ་སྒྲུབ་མཐའ་
རུ་ཕྱིན་པར་བྱིན་གྱིས་རློབས། །ཉེས་ཀུན་དྲི་མ་མ་ལུས་མཐར་ཟད་ཅིང་། །
དགེ་ལེགས་ཡོན་ཏན་རྒྱ་མཚོའི་མཛོད་འཛིན་པ། །ཀུན་གཟིགས་ཚེ་དཔག་
མེད་མགོན་ཐུགས་དམ་བསྐང་། །ཚེ་སྒྲུབ་མཐའ་རུ་ཕྱིན་པར་བྱིན་གྱིས་རློབས། །
རྨོངས་མུན་མི་མཐུན་ཕྱོགས་ཀུན་འཇོམས་པའི་གཉེན། །ཟླ་མེད་གསང་གསུམ་
སྟོབས་ཀྱི་ཉིན་བྱེད་འབར། །ཡོན་ཏན་ཚེ་དཔག་མེད་མགོན་ཐུགས་དམ་
བསྐང་། །ཚེ་སྒྲུབ་མཐའ་རུ་ཕྱིན་པར་བྱིན་གྱིས་རློབས། །རྨད་བྱུང་ཚོགས་གཉིས་
རྒྱ་མཚོའི་རྩ་བ་བརྟན། །ཕུལ་བྱུང་ཡེ་ཤེས་ལྔ་ཡི་ཁོ་ལག་རྒྱས། །ཡེ་ཤེས་ཚེ་དཔག་
མེད་མགོན་ཐུགས་དམ་བསྐང་། །ཚེ་སྒྲུབ་མཐའ་རུ་ཕྱིན་པར་བྱིན་གྱིས་རློབས། །
བྱམས་པའི་ཏིང་འཛིན་ཟད་མེད་ཆུ་བོ་ཡིས། །བདུད་དང་མུ་སྟེགས་མེ་དཔུང་
310



ཇོ་ནང་ཨེ་ཝཾ་ ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
མཐར་མཛད་པ། །མི་གཡོ་ཚེ་དཔག་མེད་མགོན་ཐུགས་དམ་བསྐང་། །ཚེ་སྒྲུབ་
མཐའ་རུ་ཕྱིན་པར་བྱིན་གྱིས་རློབས། །གཞན་ཡང་ཐུན་མིན་འཁོར་གྱིས་བསྐོར་
བ་ནི། །རིགས་སྔགས་འདི་ལ་དགོངས་པ་གཅིག་གྱུར་པ། །སངས་རྒྱས་གང་
གཱའི་ཀླུང་གི་བྱེ་ཇི་སྙེད། །ཚེ་ཡི་དངོས་གྲུབ་བརྙེས་རྣམས་ཐུགས་དམ་བསྐང་། །
དེ་ལྟར་ཐུགས་དམ་བསྐང་བའི་བྱིན་རླབས་ཀྱིས། །ཚེ་བསོད་ཡར་ངོའི་ཟླ་ལྟར་
གོང་འཕེལ་ཞིང་། །དམ་ཆོས་སྒྲུབ་ལ་འགལ་རྐྱེན་ཀུན་ཞི་ནས། །ཚེ་སྲོག་རྡོ་
རྗེ་ལྟ་བུར་བརྟན་པར་མཛོད། །ངེས་དོན་དབུ་མའི་སྲོལ་འབྱེད་ཇོ་ནང་བའི། །
བསྟན་པ་ཕྱོགས་རྣམས་ཀུན་ཏུ་དར་བ་དང་། །བསྟན་བའི་སྦྱིན་བདག་མངའ་
ཐང་འབྱོར་བ་རྒྱས། །བསམ་དོན་ཆོས་བཞིན་འགྲུབ་པའི་བཀྲ་ཤིས་ཤོག །
ཆོས་བཞིན་སྒྲུབ་ལ་འགལ་རྐྱེན་ཞི་བ་དང་། །ལུས་ལ་ནད་མེད་བདེ་བའི་ལང་
ཚོ་རྒྱུས། །སེམས་ལ་ཉམས་རྟོགས་རི་མོ་འབུམ་བཀྲ་བཞིན། །ཚེ་སྲོག་གཡུང་
དྲུང་ལྟ་བུར་བརྟན་པར་མཛོད། །ཅེས་ཚེ་དཔག་མེད་ལྷ་དགུའི་བསྐང་པ་རྒྱལ་ཀུན་དགྱེས་པའི་བཞད་
སྒྲ་ཞེས་པ་འདི་ལྟ་བུ་ཞིག་དགོས་ཞེས་རང་གི་ཆོས་ཀྱི་མཆེད་བླ་ངག་དབང་མཆོག་འཛིན་ནས་བཀའ་ཕེབས་པ་ལྟར་ཕུན་
ཀུན་དགའ་དཔལ་ལྡན་གྱིས་འཕྲལ་དུ་བྲིས་པ་དགེ
༄༅། །རྒྱལ་ཆེན་རྣམ་ཐོས་སྲས་ཀྱི་བསྐང་བསྡུས་ནི།
སྭ་བྷ་ཝས་བསྐང་རྫས་རྣམས་སྟོང་བར་སྦྱངས། སྟོང་བའི་ངང་ལས་རང་རང་གི །
མིང་ཡིག་དང་བོ་ཞི་བ་ལས། །མཆོད་པའི་བྱེ་བྲག་བསམ་མི་ཁྱབ། །ངོ་བོ་ཟག་
མེད་ཡེ་ཤེས་གྱུར། ། ཨོཾ་ཨཱ་ཧཱུཾ། ལན་གསུམ། བི། རིན་ཆེན་མང་སྤྲུལ་རྣམ་
3]1



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཐོས་སྲས། །གསེར་རི་ལྟ་བུ་བརྗིད་ཆགས་པ། །གང་འདོད་ཟད་མེད་འཇོ་བ་
ཡི། །མགོན་པོ་འཁོར་བཅས་འདིར་གཤེགས་བཞུགས། །འཇིགས་མེད་གདོང་
ལྔའི་ཁྲི་སྟེང་དུ། །སྒྲུབ་ལ་དངོས་གྲུབ་སྩོལ་བའི་ཚུལ། །ས་བརྒྱད་དབང་ཕྱུག་
ངལ་གསོས་པོ། །དགྱེས་བཞུགས་བརྩེ་གཟིགས་ལྷོད་མེད་མཛོད། །ཐུབ་པའི་
དབང་བོའི་ལུང་རྟོགས་ཀྱི། །བསྟན་པ་ཚུལ་བཞིན་འཛིན་པའི་སྡེ། །མ་ཡི་བུ་
བཞིན་སྐྱོང་བ་ཡི། །མཐུ་ལྡན་སྤྲུལ་བའི་འཁོར་ཚོགས་བཅས། །ཕྱི་ནང་གསང་
བའི་མཆོད་པའི་སྤྲིན། །བརྩེ་བ་ཆེན་པོས་ལེགས་བཞེས་ཏེ། །དཔལ་ལྡན་བླ་
མའི་བཀའ་དམ་བཞིན། །བདག་ཅག་སྲུང་སྐྱོབ་གཡེལ་མེད་མཛོད། །གཞན་
ཡང་གཏེར་བུམ་དཔག་བསམ་ཤིང་། །འདོད་ཡོན་ལྔ་དང་རིན་ཆེན་བདུན། །
བཀྲ་ཤིས་རྫས་བརྒྱད་ལ་སོགས་པ། །ཕྱི་ཡི་མཆོད་པས་ཐུགས་དམ་བསྐང་། །
ཟག་མེད་དགྱེས་བསྐྱེད་མཆོད་པའི་ཚོགས། །དམར་ཆེན་གཏོར་མ་སྙིང་དང་
བཅས། །དབང་ལྔའི་མེ་ཏོག་ལ་སོགས་པའི། །ནང་གི་མཆོད་པས་ཐུགས་དམ་
བསྐང་། །རྟེན་གཏོར་ལ་སོགས་བསང་བའི་རྫས། །མཐུན་པའི་དམ་རྫས་སྣ་
ཚོགས་ཀྱིས། །བསྟན་སྲུང་མཐུ་ལྡན་སྲུང་མའི་གཙོ། །རྒྱལ་ཆེན་འཁོར་བཅས་
ཐུགས་དམ་བསྐང་། །ཐུགས་དམ་བསྐང་ལ་ཉམས་ཆགས་བཤགས། །ཕྱི་ནང་
རྐྱེན་ངན་དབྱིངས་སུ་བཟློག །ཚུལ་བཞིན་སྒྲུབ་པོ་སྐྱོང་བ་དང་། །གང་བཅོལ་
ལས་ཀུན་འགྲུབ་པར་མཛོད། །ཅེས་འདི་ལྟ་བུ་ཞིག་དགོས་ཞེས་དམ་ཆོས་ཚུལ་བཞིན་དུ་སྒྲུབ་པའི་
གྲྭ་བཙུན་ངག་དབང་བསྟན་འཛིན་གྲགས་པས་བསྐུལ་བ་ལྟར་ཀུན་དགའ་དཔལ་ལྡན་དུ་འབོད་པས་ཤར་མར་བྲིས་
པ་དགེ
312



ཇོ་ནང་ཨེ་ཝཾ་ཤེས་རིག་དཔེ་ཚོགས།
ཐོར་བུ་ཕྱོགས་བསྡུས་དད་པའི་འཇུག་ངོགས།
པོད་བཅུ་གཉིས་པ།
༄༅། །དགྲ་ཆོས་བསྡུས་པ།
དགྲ་བྱུབ་ལིངྒ་ཤོག་གུའམ་ཟིན་ལིང་ལྟ་བུ་གང་རུང་བྱས་ལ། བྲུབ་ཁུང་བསྐྱེད་པ་ནི། ཨེ་བྲུབ་ཁུང་ལས་
ཀྱི་བཙོན་ཁང་འབར་བའི་ནང་། །ཚྭ ༔ ཏྲི་ལས་བྱུང་གནོད་བྱེད་ཉམ་ཐག་
པ། །མགོན་དང་བྲལ་བ་རྐང་ལག་ལྕགས་སུ་བཅུགས། །མངོན་སུམ་ལྟ་བུར་
གསལ་ཞིང་རྫོགས་པར་གྱུར། ། འགུགས་པ་ནི། ན་མོ་དཀོན་མཆོག་ཡི་དམ་
བདེན་པའི་མཐུས། །བདག་ཅག་དཔོན་སློབ་འཁོར་དང་བཅས་པ་ལ། །མ་
ཉེས་གནོད་བྱེད་དགྲ་བགེགས་འདི་ཉིད་ཀྱི། །བླ་སྲོག་རྣམ་ཤེས་ལིངྒ་འདི་ལ་
ཁུག །ཅེས་ལན་གསུམ་སོགས་ཅི་རིགས་བརྗོད་ནས་དགྲ་བོ་དངོས་སུ་བསམ་ལ་ཕྱག་རྒྱ་བཞིས་འགྱུར་མེད་དམ་པོར་
བཅིངས་ལ། དེ་ནས་བསྐུལ་བ་ནི། ཧཱུྃ། དཀོན་མཆོག་རྩ་གསུམ་དམ་ཅན་རྣམས། །
གསོལ་མཆོད་འདི་བཞེས་དགྲ་བགེགས་ཁུག །བསྟན་ལ་སྡང་བའི་གནོད་
བྱེད་རྣམས། །སྐད་ཅིག་ཉིད་དུ་སྒྲོལ་ལ་ཤོག ། དེ་ནས་བསྒྲལ་བ་ནི། ཧཱུྃ། ཡི་དམ་
ཆོས་སྐྱོང་ཡུལ་ལྷ་གཞི་བདག་བཅས། །གསོལ་མཆོད་དམ་པ་འདི་ཉིད་དགྱེས་
བཞེས་ལ། །སྡང་བའི་དགྲ་རྐུན་གནོད་པའི་བགེགས་ཚོགས་རྣམས། །མྱུར་
བར་རྡུལ་ཕྲན་བཞིན་དུ་བརླག་པར་མཛོད། །ཅེས་སྐབས་འདིར་དམོད་བཅོལ་གང་འོག་དང་
ཐལ་མོ་བརྡབ་བོ། །དེ་ནས་བསྟབས་པ་ནི། ཧཱུྃ། དམ་ཅན་དྲེགས་པའི་ལྷ་ཚོགས་ཞལ་
ཕྱེས་ཤིག །གནོད་ཅིང་འཚེ་བའི་དགྲ་རྐུན་ལས་ངན་གྱི། །མི་ནོར་འཁོར་བཅས་
བླ་ཚེ་ཤ་ཁྲག་རུས། །ལྷག་མ་མེད་པར་རོལ་ཅིག་ཞལ་དུ་བསྟབས། ། དེ་ནས་བྲོ་
བརྡུང་བ་ནི། ཧཱུྃ། གནོད་བྱེད་དགྲ་རྐུན་ལས་ངན་འདི། །ས་འོག་གཤིན་རྗེའི་
དོང་དུ་འཕང་། །མནན་ནོ་རི་རབ་ལྕིད་ཀྱིས་མནན། །སྟེང་དུ་ལྷ་ཡི་ཕོ་བྲང་
ji



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
བཏབ། །བསྐལ་བའི་མཐའ་རུ་ཧཱུཾ་བྷ་ཡ་ནན། །མཱ་ར་ཡ་ནན། ཞེས་མནན་ནོ། །རྒྱུན་
བསངས་ཀྱི་མཇུག་ཏུ་བྱའོ། །མཁས་གྲུབ་རཱ་ག་ཨ་སེའི་གསུང་ལ་ཅུང་ཟད་ཁ་བསྒྱུར་ཏེ་སྒྲུབ་ཁང་བསམ་གཏན་གླིང་གི་
ཐུན་དཔོན་བྱམས་པའི་མོས་འདུན་ལྟར་ཀུན་དགའ་དཔལ་ལྡན་གྱིས་བྲིས་པ་དགེ་
༄༅། །འབྲོག་དགེའི་བཤད་གྲྭ་ཚུགས་ནས་ལོ་འཁོར་ཉེར་གཉིས་
ལོན་པའི་དགའ་སྟོན་དང་འབྲེལ་འཆད་ཉན་ཅུང་ཟད་
བྱས་པའི་དགེ་བ་རྫོགས་བྱང་དུ་བསྔོ་བའི་སྨོན་
ལམ་བསམ་དོན་ཀུན་འགྲུབ་ཅེས་
བྱ་བ་བཞུགས་སོ། །
ངན་སོང་ཐམས་ཅད་སྦྱོང་བའི་རྒྱལ་བོ་ཞེས། །ཐུབ་པའི་མདོ་སྡེ་ཀུན་ལས་
བསྔགས་པའི་མགོན། །བཅོམ་ལྡན་མི་འཁྲུགས་མགོན་པོ་བདག་ལ་དགོངས། །
བདག་གི་སྨོན་དོན་མ་ལུས་འགྲུབ་པར་ཤོག །རབ་གནས་ཆུ་སྤྲེལ་(༡༩༩༢)ལོ་
ཞལ་བཞད་པ་ཡི། །ཆོ་འཕྲུལ་སྨོན་ལམ་ཆེན་མོའི་མཇུག་གི་སྐབས། །དུས་འཁོར་
ལྔ་རིག་སློབ་གླིང་དབུ་ཚུགས་ཏེ། །པོད་ལྔའི་འཆད་ཉན་རྒྱས་པའི་དགེ་ལེགས་
སྩོལ། །བོད་སྐད་ཕྱི་མོ་བརྡ་དག་རྟགས་སུམ་གཞུང་། །སྙན་ཚིག་ཡང་གསལ་
སྣང་མཛོད་ཀྱིས་མཚོན་ཏེ། །ཐུན་མོང་རིག་གཞུང་ལན་གཅིག་མ་ཡིན་པར། །
ཡང་ཡང་འཆད་ཁྲིད་བྱས་པའི་རྣམ་དཀར་གྱིས། །རྒྱལ་བའི་བསྟན་པ་ཕྱོགས་
བཅུར་དར་བ་དང་། །དགེ་འདུན་སྡེ་རྣམས་ཐུགས་མཐུན་ཁྲིམས་གཙང་ཞིང་། །
འཛམ་གླིང་འཚེ་མེད་ཞི་བདེས་ཁྱབ་པ་དང་། །འབྲེལ་ཐོགས་ཀུན་ཀྱང་གཏན་
314



ཇོ་ནང་ཨེ་ཝཾ་ཤེས་རིག་དཔེ་ཚོགས་ ཐོ ར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
བདེར་རེག་གྱུར་ཅིག །ཁས་བླངས་ཚེ་ལ་ཉམས་བླངས་ཆུང་བ་ཡིས། །བཅས་
རང་སྡིག་ལྟུང་གང་བྱུང་ཉེས་པའི་ཚོགས། །མ་ལུས་བྱང་ཞིང་དག་པར་མཛད་
པ་དང་། །བྱང་ཆུབ་སེམས་དང་འབྲལ་བར་མ་གྱུར་ཅིག ། ༧ བཀའ་པོད་
ལྔ་ཡི་དགོངས་དོན་གང་ལེགས་རྣམས། །ཕྱོགས་གཅིག་བསྡུས་པའི་བསྟན་
བཅོས་བསྡུས་གྲྭའི་གཞུང་། །སྤྱི་དོན་རིན་ཆེན་སྒྲོན་མེས་གཙོར་གྱུར་པའི། །
བློ་རྟགས་བསྡུས་གསུམ་ལན་གྲངས་བཅུ་ཚར་གྱི། །འཆད་ཉན་རྣམ་དག་བྱས་
པའི་དགེ་བའི་མཐུས། །རྒྱལ་བའི་བསྟན་པ་ཕྱོགས་བཅུར་དར་བ་དང་། །དགེ་
འདུན་སྡེ་རྣམས་ཐུགས་མཐུན་ཁྲིམས་གཙང་ཞིང་། །འཛམ་གླིང་འཚེ་མེད་
ཞི་བདེས་ཁྱབ་པ་དང་། །འབྲེལ་ཐོག་ཀུན་ཀྱང་གཏན་བདེར་རེག་གྱུར་ཅིག །
ཁོས་བླངས་ཆེ་ལ་ཉམས་བླངས་ཆུང་བ་ཡིས། །བཅས་རང་སྡིག་ལྟུང་གང་བྱུང་
ཉེས་པའི་ཚོགས། །མ་ལུས་བྱུང་ཞིང་དག་པར་མཛད་པ་དང་། །བྱང་ཆུབ་སེམས་
དང་འབྲལ་བར་མ་གྱུར་ཅིག ། ༧ ཤེར་ཕྱིན་མདོ་ཡི་སྦས་དོན་མངོན་རྟོགས་
རྣམས། །དངོས་བརྒྱུད་བདུན་ཅུའི་གྲངས་སུ་ལེགས་བསྡུས་ཏེ། །ཡུམ་དོན་
གསལ་བའི་མེ་ལོང་ཞེས་བྱའི་གཞུང་། །ལན་གྲངས་བཅུ་ལ་ཉེ་ཙམ་འཆད་
ཁྲིད་ཀྱི། །རྣམ་དཀར་དགེ་བ་ཕྱོགས་གཅིག་བསྡུས་པའི་མཐུས། །རྒྱལ་བའི་
བསྟན་པ་ཕྱོགས་བཅུར་དར་བ་དང་། །དགེ་འདུན་སྡེ་རྣམས་ཐུགས་མཐུན་
ཁྲིམས་གཙང་ཞིང་། །འཛམ་གླིང་འཚེ་མེད་ཞི་བདེས་ཁྱབ་པ་དང་། །འབྲེལ་
ཐོག་ཀུན་ཀྱང་གཏན་བདེར་རེག་གྱུར་ཅིག །ཁས་བླངས་ཆེ་ལ་ཉམས་བླངས་
ཆུང་བ་ཡིས། །བཅས་རང་སྡིག་ལྟུང་གང་བྱུང་ཉེས་པའི་ཚོགས། །མ་ལུས་བྱང་
ཞིང་དག་པར་མཛད་པ་དང་། །བྱང་ཆུབ་སེམས་དང་འབྲལ་བར་མ་གྱུར་
3f5



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཅིག ། ༧ སྙིང་བོའི་མདོ་ཡི་དགོངས་དོན་མཐར་ཐུག་པ། །ངེས་དོན་དབུ་མ་
ཆེན་པོ་གསལ་བྱེད་གཞུང་། །ཐེག་མཆོག་དབུ་མ་བཀའ་བསྡུ་བཞི་བ་སོགས། །
ལོ་གྲངས་གསུམ་གྱི་རིང་དུ་འཆད་པའི་དགེས། །རྒྱལ་བའི་བསྟན་པ་ཕྱོགས་
བཅུར་དར་བ་དང་། །དགེ་འདུན་སྡེ་རྣམས་ཐུགས་མཐུན་ཁྲིམས་གཙང་ཞིང་། །
འཛམ་གླིང་འཚེ་མེད་ཞི་བདེས་ཁྱབ་པ་དང་། །འབྲེལ་ཐོག་ཀུན་ཀྱང་གཏན་
བདེར་རེག་གྱུར་ཅིག །ཁས་བླངས་ཆེ་ལ་ཉམས་བླངས་ཆུང་བ་ཡིས། །བཅས་
རང་སྡིག་ལྟུང་གང་བྱུང་ཉེས་པའི་ཚོགས། །མ་ལུས་བྱང་ཞིང་དག་པར་མཛད་
པ་དང་། །བྱང་ཆུབ་སེམས་དང་འབྲལ་བར་མ་གྱུར་ཅིག ། ༧ དགག་སྒྲུབ་
བཅས་མཚམས་མ་ལུས་སྟོན་པའི་གཞུང་། །སྤྱི་དོན་ལེགས་བཤད་ཉིན་བྱེད་
སྣང་བའི་གཙོས། །དམ་ཆོས་འདུལ་བའི་གནས་རྣམས་འཆད་ཁྲིད་ཀྱི། །དགེ་
བ་གང་ཞིག་བསགས་པའི་རྣམ་དཀར་གྱིས། །རྒྱལ་བའི་བསྟན་པ་ཕྱོགས་བཅུར་
དར་བ་དང་། །དགེ་འདུན་སྡེ་རྣམས་ཐུགས་མཐུན་ཁྲིམས་གཙང་ཞིང་། །འཛམ་
གླིང་འཚེ་མེད་ཞི་བདེས་ཁྱབ་པ་དང་། །འབྲེལ་ཐོག་ཀུན་ཀྱང་གཏན་བདེར་
རེག་གྱུར་ཅིག །ཁས་བླངས་ཆེ་ལ་ཉམས་བླངས་ཆུང་བ་ཡིས། །བཅས་རང་
སྡིག་ལྟུང་གང་བྱུང་ཉེས་པའི་ཚོགས། །མ་ལུས་བྱང་ཞིང་དག་པར་མཛད་པ་
དང་། །བྱང་ཆུབ་སེམས་དང་འབྲལ་བར་མ་གྱུར་ཅིག ། ༧ ཟག་མེད་ཤེས་
རབ་གཙོ་བོར་གྱུར་པ་ཡི། །རང་སྤྱིའི་མཚན་ཉིད་ཕྲ་ཞིབ་སྟོན་པའི་གཞུང་། །
ཆོས་མངོན་མཛོད་ཀྱི་གནས་བརྒྱད་དང་བོ་གཉིས། །ལེགས་པར་འཆད་ཁྲིད་
བྱས་པའི་དགེ་བའི་མཐུས། །རྒྱལ་བའི་བསྟན་པ་ཕྱོགས་བཅུར་དར་བ་དང་། །
དགེ་འདུན་སྡེ་རྣམས་ཐུགས་མཐུན་ཁྲིམས་གཙང་ཞིང་། །འཛམ་གླིང་འཚེ་
316



ཇོ་ནང་ཨེ་ཝཾ་ཤེས་རིག་དཔེ་ཚོགས། ཐོར་བུ་ཕྱོགས་བསྡུས་དད་པའི་འཇུག་ངོགས། པོད་བཅུ་གཉིས་པ།
མེད་ཞི་བདེས་ཁྱབ་པ་དང་། །འབྲེལ་ཐོག་ཀུན་ཀྱང་གཏན་བདེར་རེག་གྱུར་
ཅིག །ཁས་བླངས་ཆེ་ལ་ཉམས་བླངས་ཆུང་བ་ཡིས། །བཅས་རང་སྡིག་ལྟུང་
གང་བྱུང་ཉེས་པའི་ཚོགས། །མ་ལུས་བྱང་ཞིང་དག་པར་མཛད་པ་དང་། །བྱང་
ཆུབ་སེམས་དང་འབྲལ་བར་མ་གྱུར་ཅིག ། ༧ རྒྱུད་སྡེ་གཞན་དང་བཤད་
སྲོལ་མི་འདྲ་བའི། །དཔལ་ལྡན་དུས་ཀྱི་འཁོར་ལོའི་བསྐྱེད་རྫོགས་གཉིས། །
གསལ་བྱེད་སྤྱི་དོན་ཆེན་མོ་རྣམ་གཉིས་གཞུང་། །ལན་གྲངས་དྲུག་གི་བར་
དུ་ཁྲིད་པའི་དགེས། །རྒྱལ་བའི་བསྟན་པ་ཕྱོགས་བཅུར་དར་བ་དང་། །དགེ་
འདུན་སྡེ་རྣམས་ཐུགས་མཐུན་ཁྲིམས་གཙང་ཞིང་། །འཛམ་གླིང་འཚེ་མེད་
ཞི་བདེས་ཁྱབ་པ་དང་། །འབྲེལ་ཐོག་ཀུན་ཀྱང་གཏན་བདེར་རེག་གྱུར་ཅིག །
ཁས་བླངས་ཆེ་ལ་ཉམས་བླངས་ཆུང་བ་ཡིས། །བཅས་རང་སྡིག་ལྟུང་གང་བྱུང་
ཉེས་པའི་ཚོགས། །མ་ལུས་བྱང་ཞིང་དག་པར་མཛད་པ་དང་། །བྱང་ཆུབ་སེམས་
དང་འབྲལ་བར་མ་གྱུར་ཅིག ། ༧ ཆུ་སྤྲེལ་ལོ་(༡༩ ༩༢)ནས་ཆུ་མོ་སྦྲུལ་གྱི་
(༢༠ ༡ ༣)བར། །སློབ་ཚོགས་འདུས་ཐེབས་འདྲ་མིན་མང་ན་འང་། །སྤྱི་ཁྲིམས་
དམ་ཞིང་དགོས་ཁྲིམས་དག་པ་ཡི། །བླ་སློབ་འབྲེལ་བ་རྣམ་པར་དག་པའི་
དགེས། །རྒྱལ་བའི་བསྟན་པ་ཕྱོགས་བཅུར་དར་བ་དང་། །དགེ་འདུན་སྡེ་རྣམས་
ཐུགས་མཐུན་ཁྲིམས་གཙང་ཞིང་། །འཛམ་གླིང་འཚེ་མེད་ཞི་བདེས་ཁྱབ་པ་
དང་། །འབྲེལ་ཐོག་ཀུན་ཀྱང་གཏན་བདེར་རེག་གྱུར་ཅིག །ཁས་བླངས་ཚེ་ལ་
ཉམས་བླངས་ཆུང་བ་ཡིས། །བཅས་རང་སྡིག་ལྟུང་གང་བྱུང་ཉེས་པའི་ཚོགས། །
མ་ལུས་བྱང་ཞིང་དག་པར་མཛད་པ་དང་། །བྱང་ཆུབ་སེམས་དང་འབྲལ་
བར་མ་གྱུར་ཅིག ། ༧ བླ་མའི་མན་ངག་རང་གི་དཔྱད་པའི་འབྲས། །ཇོ་ནང་
317



ཀུན་དགའ་དཔལ་ལྡན་རྒྱ་མཚོའི་གསུང་འབུམ།
ཨེ་ཝཾ་ཤེས་རིག་དཔེ་ཚོགས་ཀྱི། །དེབ་ཕྲེང་བཅུ་གཅིག་ཡོད་པའི་མདོ་སྔགས་
གཞུང་། །གངས་རིའི་ལྗོངས་ན་མངོན་པར་བཞད་པའི་དགེས། །རྒྱལ་བའི་
བསྟན་པ་ཕྱོགས་བཅུར་དར་བ་དང་། །དགེ་འདུན་སྡེ་རྣམས་ཐུགས་མཐུན་
ཁྲིམས་གཙང་ཞིང་། །འཛམ་གླིང་འཚེ་མེད་ཞི་བདེས་ཁྱབ་པ་དང་། །འབྲེལ་
ཐོག་ཀུན་ཀྱང་གཏན་བདེར་རེག་གྱུར་ཅིག །ཁས་བླངས་ཆེ་ལ་ཉམས་བླངས་
ཆུང་བ་ཡིས། །བཅས་རང་སྡིག་ལྟུང་གང་བྱུང་ཉེས་པའི་ཚོགས། །མ་ལུས་བྱང་
ཞིང་དག་པར་མཛད་པ་དང་། །བྱང་ཆུབ་སེམས་དང་འབྲལ་བར་མ་གྱུར་
ཅིག ། ༧ དཔེ་ཁྲིད་གཙོ་བོར་བྱེད་པའི་ཞར་བྱུང་དུ། །ལྷག་ལྷ་མང་བོའི་བསྙེན་
མཚམས་བཅད་པ་དང་། །དཀོན་མཆོག་ཕྱག་མཆོད་ལས་ལ་བརྩོན་པའི་
དགེས། །ཚེ་འདི་བློ་ཡིས་ཐོངས་པར་བྱིན་གྱིས་རློབས། །རྒྱལ་བསྟན་དར་ཞིང་
འགྲོ་རྣམས་བདེ་བས་འཚོ། །འབྲེལ་ཐོགས་ཀུན་ཀྱང་མངོན་དགའི་ཞིང་དེར་
འགྲོ། །བཅོམ་ལྡན་མི་འཁྲུགས་མགོན་པོའི་ཞལ་མཐོང་སྟེ། །གསུང་གི་བདུད་
རྩིའི་དཔལ་ལ་སྤྱོད་པར་ཤོག །ཁྱད་པར་ས་གཡོ་མེ་དགྲའི་འཇིགས་པའི་ཀློང་། །
གྲངས་མེད་ཐིམ་པའི་ཉམ་ཐག་འགྲོ་རྣམས་དང་། །བདེན་པའི་ཆེད་དུ་ཚེ་
སྲོག་མེར་ཐིམ་པའི། །ལུས་ཅན་གང་ཡོད་གཏན་བདེར་རེག་གྱུར་ཅིག །ཁྱད་
པར་བདག་ཉིད་བརྩེ་བས་ལེགས་བསྐྱངས་པའི། །དྲིན་ཆེན་བླ་མ་རྣམ་གསུམ་
གྱིས་མཚོན་ཏེ། །བསྟན་འཛིན་སྐྱེས་བུའི་བཞེད་དགོངས་འགྲུབ་པ་དང་། །
བསྟན་པ་རིན་ཆེན་ཕྱོགས་ཀུན་ཁྱབ་གྱུར་ཅིག །ཡིད་བཞིན་ནོར་འདྲའི་དལ་
བའི་རྟེན་བཟང་འདི། །བདག་ལ་སྟེར་མཛད་དྲིན་ཅན་ཕ་མས་གཙོས། །ལུས་
ཅན་གང་ཡོད་འདིར་སྣང་ནུབ་མ་ཐག །མགོན་པོ་མི་འཁྲུགས་པ་ཡི་ཞལ་མཐོང་
318



ཇོ་ནང་ཨེ་ཝཾ་ཤེས་རིག་དཔེ་ཚོགས།
ཐོར་བུ་ཕྱོགས་བསྡུས་དད་པའི་འཇུག་ངོགས།
པོད་བཅུ་གཉིས་པ།
ཤོག །ཡུན་ནས་ཡུན་དང་ལོ་ནས་ལོ་ཡི་བར། །བརྗེད་དུ་མེད་པའི་མ་རྒན་དྲིན་
མོ་ཆེ། །སྟག་མོ་ཞེས་བྱས་དལ་བའི་རྟེན་ཐོབ་སྟེ། །འཚེ་མེད་བདེ་བའི་དཔལ་
ལ་སྤྱོད་གྱུར་ཅིག །སྐྱེ་བ་ཀུན་ཏུ་མཚན་ལྡན་བླ་མ་དང་། །འབྲལ་མེད་ཐོས་
བསམ་བསྒོམ་ལ་ལོངས་སྤྱོད་ཅིང་། །ས་ལམ་ཡོན་ཏན་ཡར་ངོའི་ཟླ་ལྟར་འཕེལ། །
ཁ་སྦྱོར་བདུན་ལྡན་རྡོ་རྗེ་འཆང་ཐོབ་ཤོག ། །
ཅེས་འབྲོག་དགེའི་བཤད་གྲྭ་ཚུགས་ནས་ལོ་འཁོར་ཉེར་གཉིས་ལོན་པའི་དགའ་སྟོན་དང་འབྲེལ་
འཆད་ཉན་ཅུང་ཟད་བྱས་པའི་དགེ་བ་རྫོགས་བྱང་དུ་བསྔོ་བའི་སྨོན་ལམ་བསམ་དོན་ཀུན་འགྲུབ་ཅེས་བྱ་
བ་འདི་ཉིད་མཁན་ཀུན་དགའ་དཔལ་ལྡན་རྒྱ་མཚོའམ་ཚངས་སྲས་རོལ་བའི་འོ་མཚོས་ཉིས་སྟོང་བཅུ་གསུམ་
ལོའི་ནག་ཟླའི་ཚེས་བཟང་ལ་ལྷག་བསམ་རྣམ་པར་དག་པས་མཚམས་སྦྱར་ཏེ་རང་གི་གང་འབྱོར་གྱི་མང་
ཇ་དང་འབྲེལ་ཏེ་གསོལ་བ་རྩེ་གཅིག་ཏུ་བཏབས་པ་དགེ་
༄༅།ནམ༔ སམན
Marta eccecom
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ།།
319



རྩོམ་སྒྲིག་འགན་འཁུར་པ། བསོད་ནམས་དབང་རྒྱལ།
༄༅། །དཔལ་དུས་ཀྱི་འཁོར་ལོའི་ཕྱི་ནང་གཞན་གསུམ་གྱི་
བསྡུས་དོན་རིགས་ལྡན་དགྱེས་པའི་འཛུམ་ཟེར། །
རྩོམ་པ་པོ།
མཁན་ཀུན་དགའ་དཔལ་ལྡན་རྒྱ་མཚོ།
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་གྲོང་ཁྱེར་ཧོ་ཕིང་ལི་བྱང་ལམ་ཨང14པ།
100013
དཔེ་སྐྲུན་མཁན།
འགྲེམས་སྤེལ་མཁན། །
གནས་ཡུལ།
སྦྲག་ཨང༌།།
དྲ་གནས།
པར་འདེབས་མཁན། །
བརྒྱུད་འཚོང་མཁན།
དེབ་ཚད། །
དཔར་ཤོག
དཔར་གྲངས།
པར་གཞི་སྒྲིག་ཐེངས།
དཔར་ཐེངས།
དཔེ་རྟགས།
རིན་གོང་།
http://www.mzpub.com
སན་ཧོ་གྲོང་ཁྱེར་ཧྭ་ཏུང་པར་འདེབས་ཚད་ཡོད་ཀུང་སི།
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
787mmx1092mm 1/16
20.75
0001-3000
2015ལོའི་ཟླ11པར་པར་གཞི་དང་པོ་བསྒྲིགས།
2015ལོའི་ཟླ11པར་པེ་ཅིན་དུ་དཔར་ཐེངས་དང་པོ་བརྒྱབ།
ISBN 978-7-105-14063-3/B•732 (བོད317)
སྒོར་42.00



图书在版编目(CIP)数据
时轮论奖及以他:藏文;堪布史噶尔登嘉措著,-北京:民族出版社,
2015.10
(堪们更噶华尔登嘉措全集)
1SN 978-7-105-1-106.3-3
1.0时… IL.…II. 1喇嘛索一研究一藏语 IT. (DB946.6
中国版本图书FICIT/数据核字(2015) 第262922号
热噶华尔登嘉措
民族出版社
儿和飞往了14号
出版发行:
地址:
邮编:
址:
110f1133
hirin: www.azub. com
1. 河市华东印有限公司
各地新华书店经销
787ful X 15 Err) 115
wW=r印印版打從一
树銷 本张数
2. 5
(H001:31H1()
2015年11月第1版
JASIAN 978 7-15
2, H 元
015年11E是第1次印机
(163.3 ·7” (藏:17)
定价:
法持有装感问题,请本社发行部联系退换
编牲室(11:010 51.374072 发行部电话:010-6412276565



དུས་དབྱེ་འབོད་ཀྱི་ཕྱི་ནང་གཞན་
གསུམ་གྱི་བསྡུས་དོན།
ཁན་།ནད། (འ་དཔལ་ན་ལ་ : ས 1:༡ པུར
།
།
།
་
་
$2
ར
，420)
1:|: 1:|:|:
།
1:
1རིགས་
